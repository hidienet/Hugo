---
title: '[tea] 花斑茶社 A Boutea'
date: 2022-12-23T12:30:00.000+08:00
draft: false
images: ["/images/aboutea.jpg"]
tags : [flavor - 飲！, satisfaction - 黃店懲罰日]
---

以唔算點飲台式嘢飲嘅我  
花斑已經係買得較多嘅一間  
其中一個原因係去搵舊同事嗰陣會一齊買  
而第一次飲就因為去[友利](https://hidie.net/yauleibistro/)食飯  
憑單去買指定嘅只係需要$12（嘿嘿嘿）  

![](/images/aboutea.jpg)

**花斑茶社 - 鳳梨冰茶**  
啲鳳梨夠晒香甜  
仲食到淡淡鳳梨肉真係好驚喜  
茶底味道飄香，好好味  
印象太好所以之後都有試其他茶！  

![](/images/aboutea1.jpg)

佢哋啲茶係100%來自台灣  
要買返屋企慢慢泡都可以  
加上啲罐咁正，真係送禮自用都啱啱好～  
