---
title: '[cheers!] Adlerkönig Draft & London Pride Draft @Slim''s'
date: 2019-04-06T20:24:00.000+08:00
draft: false
aliases: [ "/2019/04/cheers-adlerkonig-draft-london-pride.html" ]
tags : [flavor - 行膳積腹, flavor - 飲！]
---

啲嘢好好食啲酒又好飲喎  
勁高質嘅給食酒吧呢～  

![](/images/alderkonig.jpg)

咪講笑咁L熱嘅天氣唔會唔先隊返杯啤先諗嘢  
**Adlerkönig Draft**：呢度嘅house draft  
清涼夠氣入口微苦後續清甜  
任何時間都啱飲嘅味道  

![](/images/slim1.jpg)

**Bucket of Wings**  
啤酒配油膩炸嘢實在冇得輸  
一桶即叫即炸嘅香脆雞翼  
外層勁酥脆裡面超juicy  
個雞味聞落已經夠香  
咬落去食落更濃  
簡單食呢件炸物嘅完成度已經好高  
加埋特製沾醬又食出另一美味嘅層次  

![](/images/slim2.jpg)

**Slim's Crab Cake**  
頂上招牌嘅菜式  
雞翼係就咁蘸粉直炸  
呢件蟹餅就係加麵包糠炸嗰種  

![](/images/slim3.jpg)

極！度！足！料！  
爆多蟹肉响裡面啖啖都好香好滿足（心）  

![](/images/slim4.jpg)

**BBQ Full Slab**  
正呀呢排燒骨！  
醬汁香又唔會過鹹  
焦味足唔過火冇燶味  
啲肉好容易就可以撕開  
但係又唔係得個腍字冇得咬  
汁夠入味亦唔冚咗豬味  

![](/images/slim5.jpg)

連配佢嘅薯條都好好好好食就係啦～  

![](/images/londonpride.jpg)

**London Pride Draft**  
估唔到啲嘢食咁吸引又咁好送酒喎  
咪嗌多杯酒又剝吓花生咁囉  
一陣甜味中加上濃郁嘅花香味  
隨之而來係creamy嘅麥香  
加微微英式啤酒嘅苦味  

![](/images/slim6.jpg)

肥嘟嘟嘅茄汁好可愛～  
  
呢間嘢啲花生任添  
最正係食完可以就咁掉落地下  
開心又奔放，服務生又非常nice  
滿足度爆燈嘅一餐呢！
