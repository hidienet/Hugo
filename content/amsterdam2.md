---
title: '[荷蘭正呀喂！] Day2：Alkmaar（Kaasmarkt） → Amsterdam（Kingsnight）'
date: 2019-07-24T22:00:00.000+08:00
draft: false
aliases: [ "/2019/07/day2alkmaarkaasmarkt-amsterdamkingsnight.html" ]
tags : [travel-比利時荷蘭]
---

朝早八點幾已經响火車上（捽眼）  

![](/images/amsterdam2z1.jpg)

望住一出城市就一定見到嘅一望無際無敵平原景  

![](/images/amsterdam2z2.jpg)

然後就 hello **Alkmaar**  

![](/images/amsterdam2z3.jpg)

逢星期五早上嘅呢度會有好多同路人向同一地方前進  
跟住一齊行一定唔會蕩失路  

![](/images/amsterdam2z4.jpg)

**Kaasmuseum Alkmaar**  
嚟到cheese museum喇，不過唔係入裡面參觀嘅  

![](/images/amsterdam2z5.jpg)

係等到準時十點响**Kaasmarkt**嘅表演式芝士拍賣  

![](/images/amsterdam2z6.jpg)

沿用呢400年一直以嚟嘅「托芝」搬運  

![](/images/amsterdam2z7.jpg)

堅・Dutch Lady  

![](/images/amsterdam2z8.jpg)

買手 & 芝士鑑定師會俾周圍嘅人試芝士  
（我都分到一碌仔啊！）  

![](/images/amsterdam2z9.jpg)

仲會托吓啲 "非賣品" 娛賓  

![](/images/amsterdam2z10.jpg)

去日本就睇吓海鮮拍賣  
嚟荷蘭梗係要體驗一次芝士拍賣吖～  

![](/images/amsterdam2z11.jpg)

今朝除咗粒芝士冇嘢落過肚  
見到檔仔有新鮮herring就買嚟風暴吸入  
肉質嫰嫰咁又夠油花超好味呢  

![](/images/amsterdam2z12.jpg)

然後周圍都好多人...  
都係快快手搵地方食嘢先 @**Hof van Sonoy**  

![](/images/amsterdam2z13.jpg)

**Texels Skuumkoppe**  
諗唔到飲咩好就梗係有咩draft揀咩draft  
荷蘭啤唔會唔好飲，佢泡量多聞落甜入口焦糖帶微酸，超夠氣好解渴！  

![](/images/amsterdam2z14.jpg)

嚟得Alkmaar唔係唔識**Old Alkmaar**嘅芝士呀？！  
咪睇啲芝士們其貌不揚  
熟成度唔同，味道都會有好大分別  

![](/images/amsterdam2z15.jpg)

**Scroppino**  
坐得太舒服就再慢慢嘆返杯甜品酒  
檸檬同wodka (vodka)味都勁濃，好飲！  

![](/images/amsterdam2z16.jpg)

玩完一個上晝就坐返火車返Amsterdam  

![](/images/amsterdam2z17.jpg)

响Amsterdam好似都有一半時間搭tram  

![](/images/amsterdam2z18.jpg)

街嘅地面好多人已經劃好位  
留嚟聽日King's Day擺檔  
聽日係市民唯一一日賣嘢唔駛抽稅  
所以孤寒嘅荷蘭guys會將自己啲嘢同idea傾巢而出（聽日再講）    

![](/images/amsterdam2z19.jpg)

因為一直都未買到橙tee聽日著  
所以要嚟最後防線**Albert Cuypmarkt**尋寶  

![](/images/amsterdam2z20.jpg)

嚟呢度一定要食嘅**Rudi's Original Stroopwafels**  
即叫即整大個手掌嘅焦糖餅  
新鮮嘅真係好食到癲！  

![](/images/amsterdam2z21.jpg)

除咗買衫同食sroopwafels  
仲去買埋餸今晚屋企煮  

![](/images/amsterdam2z22.jpg)

雖然冇比利時貴價餐廳嘅咁靚  
但係都係新鮮當造嘅白蘆筍係唔會唔買嚟食  
仲要平！好！多！喎，有唔乖乖畀錢嘅理由咩？  

![](/images/amsterdam2z23.jpg)

去完market，再兜一兜入街  
嚟呢間芝士呀火腿呀醬料都係揀手貨  
自家製有好好味嘅麵包蛋糕嗰啲嘅親切小店**Le Salonard**買食材  

![](/images/amsterdam2z24.jpg)

電車嘅站有啲有貼住King's Day不停站  
聽日唔好傻傻咁响度等車喇  
費事企足一日啦  

![](/images/amsterdam2z25.jpg)

天氣實在太好，返屋企前响附近行個圈先  

![](/images/amsterdam2z26.jpg)

屋企隔離有架**大風車**  
咪睇佢咁有歷史感其實用得㗎佢  
可惜今日個轉向唔係對住我  

![](/images/amsterdam2z27.jpg)

**Lay's Paprika Flavour**  
唔知點解荷蘭人好似好鍾意呢隻味  
咪買包細細哋嘅試吓囉（遠望）  

![](/images/amsterdam2z28.jpg)

坐响露台先飲個啤chill吓  
**Gebrouwen Door Vrouwen Pumpkin Party**  
今個荷蘭嘅craft嚟講最怪味嘅一隻啤  
有南瓜籽味 x 肉桂味 x 甜味  
當然有麥芽嗰啲基本味  
所有味撈埋極度唔夾，完全唔知自己飲緊乜...（汗）  

![](/images/amsterdam2z29.jpg)

**Dutch Bargain Nitro Strawberry**  
有頭先嘅怪南瓜批對比  
呢隻士多啤梨奶昔啤好飲得多  
係今次荷蘭craft beer trip個人排高位嘅味道  
香甜嘅士多啤梨香又有甜奶香味  
卻帶有啤酒嘅氣泡咁  
同麥芽味又唔會唔夾喎，好好飲啊！  

![](/images/amsterdam2z30.jpg)

飲住啤酒睇吓運河開閘俾船過  
呢啲嘢真係香港唔會見到  

![](/images/amsterdam2z31.jpg)

等食期間又開多枝  
一睇就知有幾期待下次返嚟  
所以揀咗呢支好似I'll be back嘅**Cinema Brewers I'll be Bock**  
入口係焦糖同黑麥味，甜甜地之後帶微苦  

![](/images/amsterdam2z32.jpg)

同屋企人朋友一齊食嘢睇景飲啤酒絕對係樂事  
有肝醬風乾腸黑松露芝士濃味軟芝士同酸種麵包乾果硬包們  
好豐富？未算！  

![](/images/amsterdam2z33.jpg)

因為仲有白蘆筍啊！  
鮮甜滑滑咁又無渣喎好好食㗎～  

![](/images/amsterdam2z34.jpg)

**Uiltje Pineapple Weizen**  
哈哈哈真係有菠蘿味嘅菠蘿啤  
有菠蘿香蕉同丁香嘅甜味  
滑滑泡咁做甜品啤就啱啱好  

![](/images/amsterdam2z35.jpg)

然後瞓醒覺到日落天黑喇就差唔多落樓！  

![](/images/amsterdam2z36.jpg)

**Kingsnight**  
聽朝係King's Day（國王日）  
所以今晚就會係節前狂歡夜  
市中心主要道路堆滿晒出嚟玩玩食食聽歌嘅人  

![](/images/amsterdam2z37.jpg)

唔單止係行人路，運河上啲船都係人  
有得玩有得飲有得食有歌喉好嘅唱歌有DJ打碟  
氣氛非常非常熱鬧  
  
  
嘻嘻哈哈咁玩完之後返去瞓  
迎接聽朝嘅King's Day喔～～～  
  
  

{{<amsterdam>}}  
