---
title: '[荷蘭正呀喂！] Day3：Amsterdam（King''s Day）'
date: 2019-07-29T22:46:00.000+08:00
draft: false
aliases: [ "/2019/07/day3amsterdamkings-day.html" ]
tags : [travel - België & Nederland (Belgium & Netherlands)]
---

**King's Day!!!**  

![](/images/amsterdam3z1.jpg)

士多啤梨蜂蜜乳酪同運河  
美妙嘅早餐～  

![](/images/amsterdam3z2.jpg)

着好件擒日買嘅橙色童裝獅子tee（ROAR！！！）  

![](/images/amsterdam3z3.jpg)

連埋個唔係裝笑氣嘅橙波波就出發喇！  

![](/images/amsterdam3z4.jpg)

因為凍，所以啲人都着咗外套  
條街嘅人都唔算好橙  

![](/images/amsterdam3z5.jpg)

之前劃咗位嘅今日都擺好檔  
有應該幾貴嘅蘋果，因為買蘋果送杯mojito  
（當然地以"free mojito"為招徠）  

![](/images/amsterdam3z6.jpg)

大人同細路都會做買賣  
賣舊嘢同收錢玩遊戲  

![](/images/amsterdam3z7.jpg)

乜都冇唔緊要，仲可以租出屋企廁所位！  
（個細路冇得去玩要守廁所，塊面西到吖～）  

![](/images/amsterdam3z8.jpg)

時晴時雨，所以有啲時間需要入室內避雨 @**Monte Pelmo**  
上面嗰球係**Bloed Sinaasappel Sorbet**，即係血橙雪葩  
下面係今日限定嘅橙色**Vanille**雪糕，味道無變只係橙咗  

![](/images/amsterdam3z9.jpg)

Hallo King & Queen（揮手）  

![](/images/amsterdam3z10.jpg)

天清氣朗又開咗個胃梗係要繼續食嘢！  
滿滿肉 x 芝士嘅包包**Warme Beenham**  

![](/images/amsterdam3z11.jpg)

激抵食喪撈Parmigiano嘅**Pasta Parmigana**  

![](/images/amsterdam3z12.jpg)

撈完又猛咁片勁多芝士  
意粉嘅份量真係一盒滿中式飯盒  
即係平日食就得呢度份量嘅一半再少啲cheese  
然後價錢又再多一倍咁啦  
免稅價果然非常吸引！！！  

![](/images/amsterdam3z13.jpg)

冇咗時大時細嘅過雲雨放大晴風景就超級靚  

![](/images/amsterdam3z14.jpg)

然而一落雨又攰又要搵地方避 @**Irish Pub Slainte**  
飲杯嘢坐一坐，不過洗手間超多人排隊（有消費都要額外收費）  
唯有飲完又繼續出去玩過啦  

![](/images/amsterdam3z15.jpg)

食manoushe @**The Lebanese Sajeria**  
呢間係連當地嘅黎巴嫩人都讚正宗㗎！  

![](/images/amsterdam3z16.jpg)

**Rembrandtplein**  
Rembrandt van Rijn係荷蘭黃金時代嘅一個畫家  

![](/images/amsterdam3z17.jpg)

**Hollandsche Poffertjes**  
上年响香港嘅[荷蘭日](https://hidie.net/dutchflower/)都有試過  
但係呢個有落酒，唔知點解又已經完全唔同味  
好好食囉～  

![](/images/amsterdam3z18.jpg)

一船都係人好開心  

![](/images/amsterdam3z19.jpg)

但係咁樣就實在太危險喇（細細聲講：仲係犯法㗎呢）  

![](/images/amsterdam3z20.jpg)

有義工高興地收垃圾  

![](/images/amsterdam3z21.jpg)

**Magere Brug**，地標之一  

![](/images/amsterdam3z22.jpg)

紅煙 & 周街都係嘅單車  

![](/images/amsterdam3z23.jpg)

Heineken Experience  
喜力酒廠 x 博物館，哎吔今次旅程唔會入嚟啦  

![](/images/amsterdam3z24.jpg)

雖然又擺King出嚟又係nitrogen啡  
但我都係唔會俾你呃入去啊！  

![](/images/amsterdam3z25.jpg)

去到呢間超～ 正～ 嘅亞洲菜店：**IZAKAYA**  

![](/images/amsterdam3z26.jpg)

**Ginger Storm**  
呢位長髮bartender嘅酒調得好好  
連平日唔鍾意甜飲、cocktail嘅一行人個個都要返杯  

![](/images/amsterdam3z27.jpg)

送酒嘅鰻魚鵝肝tapas  
好食到癲呢！！！  

![](/images/amsterdam3z28.jpg)

**Van Gogh Museum | 梵高博物館**  

![](/images/amsterdam3z29.jpg)

**Rijksmuseum | 荷蘭國家博物館**  

![](/images/amsterdam3z30.jpg)

再行吓**Vondelpark**  

![](/images/amsterdam3z31.jpg)

King's Day唔訂位唔使旨意有飯食  
講得出呢句當然係一早卜好餐廳啦 @**Salmuera**  

![](/images/amsterdam3z32.jpg)

食阿根廷菜  
大大隻蝦大大舊肉好滿足！  

![](/images/amsterdam3z33.jpg)

行完玩完食完一日又返屋企飲craft beer  
**De Kromme Haring Ikan-Ikan Spekkok Ale**  
哈哈買嘅時候見到條魚又寫haring咁以為係希靈魚  
我哋仲响度笑吓會唔會有腥味  
入口「e？咁熟悉嘅甜味而冇魚味嘅？」  
原來係ikan-ikan千層蛋糕Spekkoek味  
獨特嘅甜味再加手工啤嘅先香後苦幾過癮  
  
  
又去瞓，聽朝早起去個好地方！  
  
  

{{<amsterdam>}}  
