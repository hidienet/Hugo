---
title: '[荷蘭正呀喂！] Day4.1：Hoorn → Medemblik（IJsselmeer）'
date: 2019-08-08T23:00:00.001+08:00
draft: false
aliases: [ "/2019/08/day41hoorn-medemblikijsselmeer.html" ]
tags : [travel - België & Nederland (Belgium & Netherlands)]
---

yo～ 又嚟一早出發...  

![](/images/amsterdam4z1.jpg)

搭火車去搭火車！  

![](/images/amsterdam4z2.jpg)

**Hema - Biologische halfvolle melk**  
哎吔吔，火車站間希麻得半脂奶  
有好過冇啦講真呢盒半脂都比牛奶公司維記十字啲全脂濃味...  
（外國月亮特別圓？）  

![](/images/amsterdam4z3.jpg)

移動中... 多雲 x 運河，雲上有藍天  

![](/images/amsterdam4z4.jpg)

**Hoorn**，落車  

![](/images/amsterdam4z5.jpg)

**Museumstoomtram Hoorn-Medemblik**  
去蒸汽火車博物館（心）  

![](/images/amsterdam4z6.jpg)

1804年有第一架火車响英國誕生  
計英國之後，第二個有火車同鐵路嘅地方就係荷蘭  

![](/images/amsterdam4z7.jpg)

哈哈，架車好似Thomas啊！  

![](/images/amsterdam4z8.jpg)

唔係睇資料館咁就算嘅  
真係有蒸汽火車睇㗎  

![](/images/amsterdam4z9.jpg)

呢啲車點整點保養都有得近距離睇  

![](/images/amsterdam4z10.jpg)

就算係一條木，翻新保養都有多重工序  

![](/images/amsterdam4z11.jpg)

啲車唔止睇得  

![](/images/amsterdam4z12.jpg)

仲「砵」得㗎！  

![](/images/amsterdam4z13.jpg)

有資料、有實物睇  
仲可以入車站控制室  

![](/images/amsterdam4z14.jpg)

啊～ 好想拉吓呀  
不過用緊㗎所以唔好手多多喔  

![](/images/amsterdam4z15.jpg)

站長叔叔講解今日嘅路線  

![](/images/amsterdam4z16.jpg)

一陣坐嘅蒸汽火車（心）  

![](/images/amsterdam4z17.jpg)

不設劃位，早啲上車就可以揀位坐  

![](/images/amsterdam4z18.jpg)

呢卡啲座位有軟墊，感覺嗨卡啲就呢度啦  
...望出窗嘅係而家嘅火車  

![](/images/amsterdam4z19.jpg)

最前面嘅當然係今日嘅主角**蒸汽火車頭**  
好新淨，完全唔似一件好有歷史嘅嘢  

![](/images/amsterdam4z20.jpg)

GO GO GO！  
真係有蒸氣㗎（廢話）  
唔臭嘅白煙水蒸氣  

![](/images/amsterdam4z21.jpg)

沿路會經過花田，好粉紅呢～  

![](/images/amsterdam4z22.jpg)

中途站**Wognum-Nibbixwoud**  

![](/images/amsterdam4z23.jpg)

襯呢段時間先去餐車order嘢食（嘻嘻）  

![](/images/amsterdam4z24.jpg)

啲嘢食即叫即整製作需時  
咁落車伸展吓睇吓舊物轉頭返去拎就OK  

![](/images/amsterdam4z25.jpg)

玩咗陣就差唔多輪到我嗰份  
熱辣辣望落好吸引  

![](/images/amsterdam4z26.jpg)

**Poffertjes**  
煎到金黃色加埋牛油令晒面咁  
仲彌漫住甜而濃郁嘅牛油味香氣撲鼻  

![](/images/amsterdam4z27.jpg)

**Hertog Jan - Traditioneel Natuurzuiver Bier**  
顏色金黃果香味出越飲越感受到個發酵味最後微苦嘅Pilsener  

![](/images/amsterdam4z28.jpg)

再出發，今次係紅色黃色嘅花田  

![](/images/amsterdam4z29.jpg)

經過中途站：**Twisk**，冇落車嘅  

![](/images/amsterdam4z30.jpg)

單程火車嘅終點站：**Medemblik**  
FYI呢個鎮係响荷蘭嘅西北部  

![](/images/amsterdam4z31.jpg)

**City Tour Medemblik**  
落火車之後，呢隻車仔嘅司機响我哋招手  
原來係用嚟接載景點嘅，仲要係費！用！全！免！  
好似我哋一行人之後仲會搭其他嘢走  
就可以利用佢「快速」响呢個鎮啲景點兜一圈  

![](/images/amsterdam4z32.jpg)

個司機係會用佢識嘅英文介紹吓呢個地方  
唔係揸咪導遊嗰種喎係似平時的士司機吹吹水咁  
例如佢好輕鬆咁講眼前呢個四四正正嘅避風塘  
其實係一個俾水完全地淹浸咗足球場，哈哈  

![](/images/amsterdam4z33.jpg)

第一個可供落車嘅地點：**Kasteel Radboud Medemblik**  
1228年建成嘅城堡  
但係今日仲要去其他市鎮  
家陣就咁望過吓當俾啲印象下次再嚟參觀啦  

![](/images/amsterdam4z34.jpg)

加高咗嘅堤壩再出啲就係**IJsselmeer（Lake IJssel）**  
因為正身處响比海平面更低嘅國家呢...  

![](/images/amsterdam4z35.jpg)

另一個落車點：**Nederlands Stoommachinemuseum**  

![](/images/amsterdam4z36.jpg)

（司機叫我落車影陣相先，超nice）  
好「工業」嘅博物館，裡面好似好好玩咁  
又係呢句「下次再嚟要入去玩！」  

![](/images/amsterdam4z37.jpg)

**De Bijenstal**：蜂場  

![](/images/amsterdam4z38.jpg)

再睇埋最後check point**大風車（Molen de Herder）**  

![](/images/amsterdam4z39.jpg)

就完成咗呢一粒鐘嘅Medemblik精華遊  

![](/images/amsterdam4z40.jpg)

穿過火車站就到碼頭，上船去...  
  
  

{{<amsterdam>}}  
