---
title: '[荷蘭正呀喂！] Day4.2：IJsselmeer → Enkhuizen → Hoorn → Amsterdam'
date: 2019-09-16T23:18:00.000+08:00
draft: false
aliases: [ "/2019/09/day42ijsselmeer-enkhuizen-hoorn.html" ]
tags : [travel - België & Nederland (Belgium & Netherlands)]
---

介紹返隻船先～  

![](/images/amsterdam4z41.jpg)

佢叫**Friesland**，係隻1956年出世嘅郵輪  
而家身處嘅係IJsselmeer（愛塞湖）  

![](/images/amsterdam4z42.jpg)

隻船同頭先架蒸汽火車一樣咁有歷史感  

![](/images/amsterdam4z43.jpg)

今日都仲係未正式食過嘢  
船上有小食食吓都幾好（有啲外國團有船包餐啊）  

![](/images/amsterdam4z44.jpg)

特別推介呢隻番茄醬**Oerhollandsche**  
極！級！好！食！！！  
可惜之後响超級市場都見唔到佢嘅蹤影  

![](/images/amsterdam4z45.jpg)

冇太陽嘅話天氣都叫涼涼地  
再食返件**蘋果批**同飲杯熱熱嘅朱古力奶**Chocomel**就啱啱好  

![](/images/amsterdam4z46.jpg)

食咗嘢又有啲陽光就梗係上甲板睇風景  

![](/images/amsterdam4z47.jpg)

清風送爽，真係荷蘭正～  

![](/images/amsterdam4z48.jpg)

雖然係大風到吹到頭都甩  
不過見到咁靚嘅景真係乜都值得  

![](/images/amsterdam4z49.jpg)

**Zuiderzeemuseum**  
呢程船嘅中途站，向Amsterdam北邊郊外嘅一間博物館  
因為呢個城市要起好多堤壩  
所以好多岸邊嘅村落都要遷移  
而個博物館就係將每一個村落嘅屋都搬一間嚟展示  
但行程所致就冇落船去睇  
好值得去嘅一個地方：下次一定要再嚟！  

![](/images/amsterdam4z50.jpg)

到**Enkhuizen**，落船～  

![](/images/amsterdam4z51.jpg)

**Drommedaris**  

![](/images/amsterdam4z52.jpg)

呢頭捕獲嘅paling（鰻魚）  
新鮮之餘仲係超值，唔食點得啊啊啊？  

![](/images/amsterdam4z53.jpg)

食完就再行吓呢個寧靜嘅湖邊小鎮  

![](/images/amsterdam4z54.jpg)

等火車中，車站啲畫同牆磚地磚都好靚  

![](/images/amsterdam4z55.jpg)

再踏上去**Hoorn**嘅旅途  

![](/images/amsterdam4z56.jpg)

哈，條街叫Ramen～  

![](/images/amsterdam4z57.jpg)

**Restaurant De Hoofdtoren**  
唔係嚟食嘢...  

![](/images/amsterdam4z58.jpg)

只係佢係幢1532年同1651年嘅混合體建築幾特別嘛咪望多兩眼咁  

![](/images/amsterdam4z59.jpg)

今日冇乜人，靜靜地悠悠閒行吓行吓好舒服  

![](/images/amsterdam4z60.jpg)

行夠就搭車返**Amsterdam**  

![](/images/amsterdam4z61.jpg)

再搭metro去南面嘅**Olympiaweg**  

![](/images/amsterdam4z62.jpg)

dinner @**ZUID**  
今晚嘅紅酒係好易入口嘅**Tormaresca Paiara Puglia Rosso 2016**  

![](/images/amsterdam4z63.jpg)

食物美味而且精緻  

![](/images/amsterdam4z64.jpg)

食完行兩步就「參觀」咗**Olympisch Stadion Amsterdam**，完。（搭返metro走）  

![](/images/amsterdam4z65.jpg)

**Koninklijk Paleis Amsterdam** | 阿姆斯特丹王宮  
周圍再兜兜吓  

![](/images/amsterdam4z66.jpg)

影到安妮之家嘅**Anna Frank**變到詭異安娜嘅Annabelle咁恐怖真係罪過...  
不過Anna所經歷嘅嘢肯定更恐怖就真（淚目）  

![](/images/amsterdam4z67.jpg)

home sweet home嘅今晚有非常"荷蘭味"嘅vodka：**Weedka**！！！  
大麻vodka呢家嘢呢度先可以飲呀  
冇得帶返香港㗎陰功～～～  

![](/images/amsterdam4z68.jpg)

點會冇手工啤呢？  
**Brouwerij Emelisse - Forest Fruit Stout**  
如其名入口香甜，似食緊生果中帶焦糖氣息  

![](/images/amsterdam4z69.jpg)

**Brouwerij Kees - Pineapple Coriander Smoothy**  
因為有人好鍾意菠蘿而秒入手  
較mild嘅菠蘿味入口，再有啲香料味混埋一齊  
幾夾喎個味，酒味又唔濃而後續先有微微苦  
  
  
飲到肚水水咁又瞓喇  
因為聽朝唔可以太晏起床喔～  
  
  

{{<amsterdam>}}  
