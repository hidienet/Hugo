---
title: '[泰] Ann Mamma Thai Kitchen by 張秀玲'
date: 2022-08-30T12:30:00.000+08:00
draft: false
images: ["/images/annmamma.jpg"]
tags : [flavor - 行膳積腹, satisfaction - 黃店懲罰日]
---

[之前](https://hidie.net/blankcafe/)講過係再見面時嘅餐廳幾選一  
雖然係揀咗食[burger](https://hidie.net/kitchencorner/)  
但係第一間send嚟嘅係呢間  
咁有時間梗係都要試吓啦～～～  

![](/images/annmamma.jpg)

**Ann Mamma Thai Kitchen by 張秀玲**  
食晏時間咁啱唔駛等位  
無理由唔入嚟食返個set lunch啫  
張枱有啲窄叫咗兩set嘢食加小食連嘢飲就逼到冇晒位  

![](/images/annmamma1.jpg)

**蝦餅**  
身為蝦精又鍾意食熱氣嘢  
無唔嗌呢碟嘢嘅道理  
睇個賣相同食落都一樣夠晒正  
啱啱起鑊熱辣辣  
個表層粉漿唔厚但都夠晒脆  
蝦肉滿滿厚厚蝦味新鮮兼且非常彈牙  
好食！真係好好食！！！  

![](/images/annmamma2.jpg)

**泰式鳳爪**  
又凍又辣仲夠爽滑  
對我嚟講係辣咗少少  
但係泰式鳳爪唔夠辣嘅話又邊夠好食呢？  

![](/images/annmamma3.jpg)

**泰式乾炒河粉（豬肉）**  
泰式嘅乾唔係好乾不過又唔係咩大問題  
好闊嘅河粉都幾掛汁  
豬肉新鮮爽口兜嘢又唔會太鹹，幾好幾好  

![](/images/annmamma4.jpg)

**青咖喱雜菜配白飯**  
咪見佢紅噹噹咁  
其實佢係兜青咖喱  
又豆角又南瓜又矮瓜等等嘅雜菜  
咖喱個味道幾辣啲蔬菜就幾甜  
咪見佢無肉就好似會唔飽  
個份量都幾巨型吓食埋碗飯又飽撐撐喇！  

![](/images/annmamma5.jpg)

**海南雞配油飯**  
雞皮爽雞肉滑唔肥膩  
蘸埋個辣雞醬就啱啱好  
油飯香而唔肥漏漏  
食完唔會印象算好深刻不過唔係差嗰種啦～  

![](/images/annmamma6.jpg)

**青檸梳打 | 蝶豆花蜂蜜茶**  

![](/images/annmamma7.jpg)

**西柚梳打 | 泰式青檸茶**  
呢度啲嘢飲係無得走甜  
不過本身都唔會好甜，okay啦

![](/images/annmamma8.jpg)

**椰汁芒果糯米飯**  
啲主餐份量實在太大  
食完係無可能啪得埋甜品  
好鍾意食芒果糯米飯唯有拎走返去食  
少少可惜嘅係啲飯係黏黏糯米
but就畫蛇添足咁加咗班蘭落去  
咁就唔係普通白糯米去突顯帶鹽椰汁味  
再加新鮮芒果嘅甜咁樣  
佢可以嘅然而試一次就夠lu...  
  
唔怪得佢畀我揀食咩嘅時候擺呢間做頭頭  
話說佢係聲稱以「多年心得」去畀options出嚟啊！  
