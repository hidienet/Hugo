---
title: 'ATUM Restaurant'
date: 2021-03-07T19:30:00.000+08:00
draft: false
images: ["/images/atum.jpg"]
tags : [flavor - 行膳積腹, flavor - 飲！, satisfaction - 黃店懲罰日]
---

簡直係將藝術品食落肚...

![](/images/atum1.jpg)

包包唔係擺靚靚，不過夠脆又夠熱  
仲有片切到好似芝士咁嘅牛油都幾香啊！  

![](/images/atum.jpg)

**無花果沙律 | 軟芝士 | 士多啤梨 | 風乾火腿**  
靚到吖～  
不過當然唔會唔摧殘佢囉  
一句講晒：好睇又好食  

![](/images/atum2.jpg)

**門神 江西咸柑桔IPA**  
淡淡柑桔味嘅啤  
入口微鹹帶果清香  
after taste係苦味IPA基本盤  
幾好幾好！  

![](/images/atum3.jpg)

**門神 龍王福建柚子啤**
清香唔甜嘅碌柚味  
酒精度低當汽水飲記實都唔錯  

![](/images/atum4.jpg)

**山椒鴨胸 | 櫻桃 | 伯爵茶蜜瓜**  

![](/images/atum5.jpg)

好鍾意啖啖肉又唔漏嘅鴨胸  
加咗酸甜嘅車厘子醬汁就再將油膩度進一步下降  
連埋舊哈蜜瓜，就係完成度極高嘅一味菜  

![](/images/atum6.jpg)

**煎鱸魚 | 檸檬洋薏米 | 海鹽蛋白霜**  
大啖食唔怕有骨又夠香魚味嘅鱸魚  
加上彈彈牙洋薏米好好咬  
味道唔及食肉咁濃郁  
但係魚呢家嘢真係冇得輸啊！  
  
