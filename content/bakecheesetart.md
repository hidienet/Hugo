---
title: 'Bake - Cheese Tart'
date: 2017-10-17T15:19:00.000+08:00
draft: false
aliases: [ "/2017/10/bake-cheese-tart.html" ]
tags : [flavor - 螞蟻族, flavor - say cheese]
---

基本上大部份嘢食要啱時候先好食  

講嘅唔止係季節食材

仲有係出爐時間解凍後軟化嗰陣

但係當然總有啲係例外嘅...

![](/images/bakecheesetart.jpg)

好似BAKE呢個cheese tart咁

啱啱出爐撻皮又脆又熱牛油味好香

裡面啲芝士餡面層薄如蟬翼

咬開就係溶化流心芝士漿

聞到亦食得到嘅芝士香

真係大大滿足～

  

然而好漏㗎嘛未必一次過食得晒

放入雪櫃啦！佢凍咗又有另一種風味

個皮嘅牛油味依然封存

凍咗都唔會硬，唔錯

芝士餡同熱嗰陣嘅流心唔同

變得軟滑嘅質地

個芝士味依然爆香

唔會因為唔熱而冇咁香

雖然熱食真係會飄香咁啦啦啦

  

好出色嘅cheese tart

但係唔值得排長龍去買嘅

不過香港人係鐘意排

排排吓就唔排㗎啦

唔係第一水就去就好易食得到

再唔係當然係有人走去排

咪唔駛自己等咪食到囉（遠望）
