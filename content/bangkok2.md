---
title: '[趁熱食，曼谷！] Day2：จตุจักร (Jatujak)、เซ็นทรัลเวิลด์ (CentralWorld)'
date: 2017-09-05T09:31:00.000+08:00
draft: false
aliases: [ "/2017/09/day2-jatujak-centralworld.html" ]
tags : [travel-泰國-曼谷]
---

星期日，一早起身梗係去翟道翟啦～  
出發前都食少少嘢先  

![](/images/bangkok2a.jpg)

响上BTS之前個站頭嘅車仔檔買嘅[豬肉丸串](https://hidie.net/bangkok2a/)  
OK啦都算有豬肉味  
介乎扎肉嘅彈牙度  
加埋泰式甜辣醬，好味  

![](/images/bangkok2b.jpg)

响超市買埋枝[皇室牛奶](https://hidie.net/bangkok2b/)飲  
嗱～ 咪以為泰國皇室只係出牛奶片同蜂蜜先得㗎  
人哋出好多嘢㗎其實  
好似呢隻牛奶咁  
巴氏殺菌嘅低溫鮮奶  
本身有分淡鮮奶、加氟鮮奶同三種口味嘅調味奶  
好可惜我以為藍色就係普通鮮奶  
媽呀我錯喇呢隻係vanilla調味奶  
結果就係甜到hihi  
不過都俾我隊晒，飽飽  
  
BTS：พญาไท (Phaya Thai) → **หมอชิต (Mo Chit)**    
\* 响หมอชิต (Mo Chit)落車穿公園行就會過少啲行車線  
  
![](/images/bangkok2c.jpg)

[จตุจักร (Jatujak)](https://hidie.net/bangkok2c/)  
呃，早少少係少啲人  
不過有啲舖未開  
晏啲啲舖開就好多人同好熱  
（一共留响度四粒半鐘，深深感受到個變化）  
  
途中發現樣好勁嘅嘢  
見到一間鋪裡面有樣嘢想買但係無即時買  
一路行其他地方然後隔咗個幾鐘之後  
都仲對嗰樣嘢念念不忘  
我竟然可以搵得返間鋪去買  
估唔到當人人迷失响翟道翟嗰陣  
我係勁過個GPS！！！  
可能呢啲就係女人為咗買嘢而爆出嚟嘅小宇宙啩，哈哈哈～  
  
![](/images/bangkok2c1.jpg)

咁鬼熱當然唔會唔飲飲食食  
一嚟就飲枝**熱情果汁**  

![](/images/bangkok2c2.jpg)

行到攰坐低食晏  
求其搵間啦其實無預好好食  
食**ผัดไทย(Pad Thai)**  
唔... 唔太推介呢間喇  
麻麻地咋真係  
九龍城嘅好食好多  

![](/images/bangkok2c4.jpg)

熱到hihi梗係食雪糕  
嚟翟道翟食雪糕又梗係會食**ไอศกรีมบ้านแพ้ว (Cocojj)**  


![](/images/bangkok2c5.jpg)

杯**椰水**先解渴呀老細！  

![](/images/bangkok2c6.jpg)

悶熱嘅天氣真係好難頂  
行到終於頂唔順要走  
臨走前都要買枝**洛神花茶**  
補充水分真係非常非常重要  
  
BTS：หมอชิต (Mo Chit) → **พญาไท (Phaya Thai)**  
  
返酒店開行冷氣瞓覺，Zzz...  
  
瞓醒就慢慢行～ 去～ เซ็นทรัลเวิลด์ (CentralWorld) 嗰邊  
但係响The Platinum Fashion Mall前做緊[food fair](https://hidie.net/bangkok2e/)  
無理由唔買嘢食㗎？  

![](/images/bangkok2e.jpg)

先食呢隻好好味嘅**ไส้กรอกอีสาน (Sai Krok Isan)**  
炸酸腸真係幾時都咁好食  

![](/images/bangkok2e2.jpg)

同埋"又"食**豬肉丸串**喇  
今次有埋**牛丸**嘅  
加上呢個醬汁好鬼辣  
但同時又唔會搇咗陣牛同豬嘅味  
唔同嘅唔同嘅...  

![](/images/bangkok2f.jpg.jpg)

[ร้านแหลมเจริญ ซีฟู๊ด สาขา เซ็นทรัลเวิลด์ (Laem Charoen Seafood)](https://hidie.net/bangkok2f/)  
終於去到**เซ็นทรัลเวิลด์ (CentralWorld)**  
原本完全無idea㗎  
但係見人等我又等吓囉  
反正啱啱食咗啲嘢晾到肚  
螄蚶啦生蝦啦魷魚啦...  
海鮮呀海鮮呀，真係又平又好食仲要幾好坐  
之後先發現原來嚟之前已經shotlist咗呢間嘢 XD  
係咪都會嚟食咁樣，哈哈  

![](/images/bangkok2g.jpg)

食完晚飯（走飯）再去食甜品  
[After You](https://hidie.net/bangkok2g/)嘅芒果時令限定：  
**MANGO STICKY RICE KAKIGŌRI**  
貴就貴咗啲但係真係好好食  
當造嘅芒果真係無敵！  
  
  
完成今日嘅食target  
行返酒店瞓喇又  
聽日再食過，yeah～  
  
  

{{<bangkok>}}
