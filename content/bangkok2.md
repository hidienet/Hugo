---
title: '[趁熱食，曼谷！] Day2：จตุจักร (Jatujak)、เซ็นทรัลเวิลด์ (CentralWorld)'
date: 2017-09-05T09:31:00.000+08:00
draft: false
aliases: [ "/2017/09/day2-jatujak-centralworld.html" ]
tags : [travel - ประเทศไทย・กรุงเทพ (Bangkok)]
---

星期日，一早起身梗係去翟道翟啦～  
出發前都食少少嘢先  

[![](https://c1.staticflickr.com/5/4416/36266917720_f027633cb3_z.jpg)](https://c1.staticflickr.com/5/4416/36266917720_f027633cb3_z.jpg)

响上BTS之前個站頭嘅車仔檔買嘅**豬肉丸串**  
OK啦都算有豬肉味  
介乎扎肉嘅彈牙度  
加埋泰式甜辣醬，好味  

[![](https://c1.staticflickr.com/5/4342/36524398691_bce4867140_z.jpg)](https://c1.staticflickr.com/5/4342/36524398691_bce4867140_z.jpg)

响超市買埋枝**皇室牛奶**飲  
嗱～ 咪以為泰國皇室只係出牛奶片同蜂蜜先得㗎  
人哋出好多嘢㗎其實  
好似呢隻牛奶咁  
巴氏殺菌嘅低溫鮮奶  
本身有分淡鮮奶、加氟鮮奶同三種口味嘅調味奶  
好可惜我以為藍色就係普通鮮奶  
媽呀我錯喇呢隻係vanilla調味奶  
結果就係甜到hihi  
不過都俾我隊晒，飽飽  
  
BTS：พญาไท (Phaya Thai) → **หมอชิต (Mo Chit)**  
  
\* 响หมอชิต (Mo Chit)落車穿公園行就會過少啲行車線  
  

[![](https://c1.staticflickr.com/5/4344/36493823152_bd9d074406_z.jpg)](https://c1.staticflickr.com/5/4344/36493823152_bd9d074406_z.jpg)

**จตุจักร (Jatujak)**  
呃，早少少係少啲人  
不過有啲舖未開  
晏啲啲舖開就好多人同好熱  
（一共留响度四粒半鐘，深深感受到個變化）  
  
途中發現樣好勁嘅嘢  
見到一間鋪裡面有樣嘢想買但係無即時買  
一路行其他地方然後隔咗個幾鐘之後  
都仲對嗰樣嘢念念不忘  
我竟然可以搵得返間鋪去買  
估唔到當人人迷失响翟道翟嗰陣  
我係勁過個GPS！！！  
可能呢啲就係女人為咗買嘢而爆出嚟嘅小宇宙啩，哈哈哈～  
  
  

[![](https://c1.staticflickr.com/5/4344/35828366114_53f74bb7c9_z.jpg)](https://c1.staticflickr.com/5/4344/35828366114_53f74bb7c9_z.jpg)

咁鬼熱當然唔會唔飲飲食食  
一嚟就飲枝**熱情果汁**  
好香甜，有渣連籽感覺好有新鮮即挖就入樽嘅感覺  
為起港幣幾蚊枝咋喎  
買生果開嚟食都唔止呢個價錢啦  
但係晏啲行過其他檔見到啲價格有啲浮動  
... 見到啱就買啦  

[![](https://c1.staticflickr.com/5/4413/36493822712_fc788da33c_z.jpg)](https://c1.staticflickr.com/5/4413/36493822712_fc788da33c_z.jpg)

行到攰坐低食晏  
求其搵間啦其實無預好好食  
食**ผัดไทย(Pad Thai)**  
唔... 唔太推介呢間喇  
麻麻地咋真係  
九龍城嘅好食好多  

[![](https://c1.staticflickr.com/5/4370/36493823532_a60c9c4550_z.jpg)](https://c1.staticflickr.com/5/4370/36493823532_a60c9c4550_z.jpg)

熱到hihi梗係食雪糕  
嚟翟道翟食雪糕又梗係會食**ไอศกรีมบ้านแพ้ว (Cocojj)**  
可以揀三種topping嘅椰子雪糕  
好椰子好消暑好好味  

[![](https://c1.staticflickr.com/5/4331/36267207340_31c6a83730_z.jpg)](https://c1.staticflickr.com/5/4331/36267207340_31c6a83730_z.jpg)

杯**椰水**先解渴呀老細！  

[![](https://c1.staticflickr.com/5/4426/36267206780_65bf0a75c3_z.jpg)](https://c1.staticflickr.com/5/4426/36267206780_65bf0a75c3_z.jpg)

悶熱嘅天氣真係好難頂  
行到終於頂唔順要走  
臨走前都要買枝**洛神花茶**  
酸酸帶微甜嘅味道真係既解渴又醒神  
補充水分真係非常非常重要  
  
BTS：หมอชิต (Mo Chit) → **พญาไท (Phaya Thai)**  
  
返酒店開行冷氣瞓覺，Zzz...  
  
瞓醒就慢慢行～ 去～ เซ็นทรัลเวิลด์ (CentralWorld) 嗰邊  
但係响The Platinum Fashion Mall前做緊food fair  
無理由唔買嘢食㗎？  

[![](https://c1.staticflickr.com/5/4426/35854180453_b5076e2eae_z.jpg)](https://c1.staticflickr.com/5/4426/35854180453_b5076e2eae_z.jpg)

先食呢隻好好味嘅**ไส้กรอกอีสาน (Sai Krok Isan)**  
炸酸腸真係幾時都咁好食  

[![](https://c1.staticflickr.com/5/4409/35828632834_07e16336ab_z.jpg)](https://c1.staticflickr.com/5/4409/35828632834_07e16336ab_z.jpg)

同埋"又"食**豬肉丸串**喇  
今次有埋**牛丸**嘅  
加上呢個醬汁好鬼辣  
但同時又唔會搇咗陣牛同豬嘅味  
唔同嘅唔同嘅...  

[![](https://c1.staticflickr.com/5/4349/36267646970_7675982ecd_z.jpg)](https://c1.staticflickr.com/5/4349/36267646970_7675982ecd_z.jpg)

**ร้านแหลมเจริญ ซีฟู๊ด สาขา เซ็นทรัลเวิลด์**** (****Laem Charoen Seafood****)**  
終於去到**เซ็นทรัลเวิลด์ (****CentralWorld****)**  
原本完全無idea㗎  
但係見人等我又等吓囉  
反正啱啱食咗啲嘢晾到肚  
螄蚶啦生蝦啦魷魚啦...  
海鮮呀海鮮呀，真係又平又好食仲要幾好坐  
之後先發現原來嚟之前已經shotlist咗呢間嘢 XD  
係咪都會嚟食咁樣，哈哈  

[![](https://c1.staticflickr.com/5/4399/36267727430_6f20bcf38c_z.jpg)](https://c1.staticflickr.com/5/4399/36267727430_6f20bcf38c_z.jpg)

食完晚飯（走飯）再去食甜品  
**After You**嘅芒果時令限定：  
**MANGO STICKY RICE KAKIGŌRI**  
貴就貴咗啲但係真係好好食  
當造嘅芒果真係無敵！  
  
  
完成今日嘅食target  
行返酒店瞓喇又  
聽日再食過，yeah～  
  
  
\-----------------------------------------------  
  
延伸閱讀：  
[Day1：Taxi Taxi](https://www.hidie.net/2017/09/day1taxi-taxi.html)  
Day2：จตุจักร (Jatujak)、เซ็นทรัลเวิลด์ (CentralWorld)  
[Day3：อโศก (Asok) - เทอร์มินอล 21 อโศก (Terminal 21)](https://www.hidie.net/2017/09/day3-asok-21-terminal-21.html)  
[Day4：อนุสาวรีย์ชัยสมรภูมิ (Victory Monument)、สยาม (Siam)、ชิดลม (Chidlom)](https://www.hidie.net/2017/09/day4-victory-monument-siam-chidlom.html)  
[Day5：เซ็นทรัลเวิลด์ (CentralWorld)、TALAD Neon](https://www.hidie.net/2017/09/day5-centralworldtalad-neon.html)  
[Day6：ท่าอากาศยานสุวรรณภูมิ Suvarnabhumi Airport (BKK)](https://www.hidie.net/2017/09/day6-suvarnabhumi-airport-bkk.html)