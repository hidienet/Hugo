---
title: '[趁熱食，曼谷！] Day3：อโศก (Asok) - เทอร์มินอล 21 อโศก (Terminal 21)'
date: 2017-09-06T09:39:00.000+08:00
draft: false
aliases: [ "/2017/09/day3-asok-21-terminal-21.html" ]
tags : [travel-泰國-曼谷]
---

咁鬼熱，搵個就算唔係只係買嘢都可以留一日嘅商場先～  

![](https://c1.staticflickr.com/5/4426/36663911455_574ed2ba1b_z.jpg)

酒店有免費篤篤車去BTS站  
連幾分鐘腳骨力都慳番  
  
BTS：พญาไท (Phaya Thai) → **อโศก (Asok)**  
  
  

![](https://c1.staticflickr.com/5/4408/35854665743_09b3af4b6f_z.jpg)

**เทอร์มินอล 21 อโศก (Terminal 21)**  
以機場做主題  
唔同樓層就唔同城市  
個裝飾係幾靚嘅  
夠闊落幾好行  
唔似香港啲商場咁只係得名店同連鎖店  
有好多細鋪仔所以多啲款可以睇  
  
行還行，梗係要食嘢啦  
原先係plan咗响呢個商場行一陣然後出去食  
因為อโศก (Asok) 呢頭有好多好嘢食  
之不過個天氣實在太熱  
所以直至夜晚返酒店之前  
係完全無行出過個商場半步 XD  
但係原先冇諗過响度食  
就好自然無做任何資料搜集  
見到乜睇啱乜就食乜啦咁  

![](https://c1.staticflickr.com/5/4408/36525752461_bdcb4626b4_z.jpg)

**ร้านส้มตำหมื่นล้าน (MEAUN-LAN)**  
求其入㗎咋  
點知啲嘢咁鬼好食㗎啫  
呵呵呵呵呵呵呵～  

![](https://c1.staticflickr.com/5/4431/35855024683_476b8df76a_z.jpg)

食完行陣又食過  
小食時間就試**ชาตรามือ (ChaTraMue)** 嘅**奶茶雪糕**  
老老竇竇泰式嘢飲真係好甜  
呢隻奶茶係滑嘅不過都離唔開好甜同好L甜之間  
而雪糕就凍啲嘛所以就算糖嘅份量係一樣  
食落都唔覺得甜死咗  
嗱～ 呢隻雪糕好濃滑好香同好好食  
唔食係堅走寶嗰隻，就咁。  

![](https://c1.staticflickr.com/5/4383/36617972276_b21807d812_z.jpg)

然後又行吓行吓咁...  
再坐低食個tea @**C・O・D・E**  
芒果當造嗰陣唔食芒果會被雷劈㗎！  

![](https://c1.staticflickr.com/5/4422/36664699535_f6e9c49c48_z.jpg)

又再行啦，咁做人呢家嘢真係會攰㗎嘛  
今鑊唔係食嘢喇，去！揼！骨！  
商場頂層係**Let's Relax Spa**  
乾淨服務好又唔貴，爽呀～  

![](https://c1.staticflickr.com/5/4394/36268837800_4a4805ca32_z.jpg)

咁揼完骨個人放鬆晒就會有餓意嘅（咦？）  
唯有食晚飯啦哈哈哈  
間嘢叫**Moom Muum Park**  
唔算平但係好高質素囉  
份量又唔細喎食到肚脹脹  
  
最後，太攰又時候唔早  
連BTS都懶得行去搭  
直接坐的士，呢邊好啲跟咪錶唔駛俾人劏！  
  
  

{{<bangkok>}}
