---
title: '[趁熱食，曼谷！] Day4：อนุสาวรีย์ชัยสมรภูมิ (Victory Monument)、สยาม (Siam)、ชิดลม (Chidlom)'
date: 2017-09-07T09:19:00.000+08:00
draft: false
aliases: [ "/2017/09/day4-victory-monument-siam-chidlom.html" ]
tags : [travel - ประเทศไทย・กรุงเทพ (Bangkok)]
---

瞓飽先醒有啲餓  

唯有出門前啪返幾粒新鮮車厘茄

然後就出發，去食嘢～

  

BTS：พญาไท (Phaya Thai) → **อนุสาวรีย์ชัยสมรภูมิ (Victory Monument)**

  

[![](https://c1.staticflickr.com/5/4405/36496420552_ef7a3661f9_z.jpg)](https://c1.staticflickr.com/5/4405/36496420552_ef7a3661f9_z.jpg)

出咗BTS一直响天橋圍住嚟行

直至見到條河先好落橋  
千祈千祈唔好patpat痕一早落呀！

[![](https://c1.staticflickr.com/5/4401/36666419065_05a20877c4_z.jpg)](https://c1.staticflickr.com/5/4401/36666419065_05a20877c4_z.jpg)

**ร้านสุดยอดก๋วยเตี๋ยวเรือป๋ายักษ์**** (****The Bestof Noodle Boat****)**

（↑ 個英文照牌匾抄㗎啫）

早咗少少得兩三枱食緊

係就係唔駛迫

不過最大鑊係未夠多人

就唔開放裡面有冷氣嘅房 TT

是但啦唯有享受傳統河邊風味啦

**船麵 (河)**好好食，絕對唔可以錯過

特登嚟都係咁話！

[![](https://c1.staticflickr.com/5/4432/35856903273_d88bfec309_z.jpg)](https://c1.staticflickr.com/5/4432/35856903273_d88bfec309_z.jpg)

（**อนุสาวรีย์ชัยสมรภูมิ ****勝利紀念碑**）

呢度冇嘢睇冇嘢買得個碑

所以食完就搭車走喇

  

BTS：อนุสาวรีย์ชัยสมรภูมิ (Victory Monument) → **สยาม**** (****Siam****)**

[![](https://c1.staticflickr.com/5/4414/36666498195_3f221fcaf6_z.jpg)](https://c1.staticflickr.com/5/4414/36666498195_3f221fcaf6_z.jpg)

**สยามเซ็นเตอร์**** (****Siam Center****)**

啲人話呢度好好行好好買啦

不過行街買嘢呢家嘢真係好個人

對我嚟講呢個商圈嘅舖頭

唔係名店呀連鎖店咁

就係啲貴得嚟識條鐵嘅design嘢

購物零意欲，去搵嘢食啦咁！

[![](https://c1.staticflickr.com/5/4378/36527996211_dfcaa63fee_z.jpg)](https://c1.staticflickr.com/5/4378/36527996211_dfcaa63fee_z.jpg)

**ส้มตำนัว (Som Tam Nua)**  
去泰國就一定要食**ส้มตำ (青木瓜沙律)**  
如果成個trip只可以食一次  
又唔想用腦諗揀邊間嘅話  
就嚟呢度啦，完。  

[![](https://c1.staticflickr.com/5/4353/36270735830_e9fcec3495_z.jpg)](https://c1.staticflickr.com/5/4353/36270735830_e9fcec3495_z.jpg)

再兜兩兜之後走去食甜品 @**Mango Tango**  
係貴嘅，泰國物價嚟講就少少唔值  
好食嘅不過唔一定要嚟呢間食  
即係「可以嚟試但唔係必試」咁  
  
สยาม (Siam) 真係唔啱行  
所以就由天橋行去**ชิดลม (Chidlom)**  
啱啱食飽嘢又未想坐低食嘢飲嘢  
唔知做咩好連揼骨都無興趣  
商場就唔想逛喇  
好彩，呢個世界仲有**BIG C**  
唔食嘢啫，可以買嘢返香港食㗎嘛  
  
  

[![](https://c1.staticflickr.com/5/4428/36666965585_3936da1f3c_z.jpg)](https://c1.staticflickr.com/5/4428/36666965585_3936da1f3c_z.jpg)

今晚好豪氣咁食泰國連續N年獲選最佳餐廳嘅**Nara**  
痴線㗎！間嘢啲嘢食真係超好食！  
比平時啲係貴少少  
話晒响Grand Haytt食個飯喎  
貴啲又正常架喎  
值㗎值㗎，絕對物有所值！  
「去曼谷只能夠食得一間餐廳嘅話就揀佢啦」  
↑ 好食到呢個地步，無誇張  
  
食飽買完嘢就諗住搭的士返歸啦  
呢度啲車無論的士同篤篤都係劏到一頸血  
講緊佢哋叫個價仲貴過由Terminal 21返去  
（Chidlom：2.4km vs Terminal 21：4.6km）  
所以咪「超！唔搭囉我行返去都唔係好遠之嘛！」  
  
  
食過好嘢唔駛嬲  
瞓醒聽日繼續食食食～  
  
  
\-----------------------------------------------  
  
延伸閱讀：  
[Day1：Taxi Taxi](https://www.hidie.net/2017/09/day1taxi-taxi.html)  
[Day2：จตุจักร (Jatujak)、เซ็นทรัลเวิลด์ (CentralWorld)](https://www.hidie.net/2017/09/day2-jatujak-centralworld.html)  
[Day3：อโศก (Asok) - เทอร์มินอล 21 อโศก (Terminal 21)](https://www.hidie.net/2017/09/day3-asok-21-terminal-21.html)  
Day4：อนุสาวรีย์ชัยสมรภูมิ (Victory Monument)、สยาม (Siam)、ชิดลม (Chidlom)  
[Day5：เซ็นทรัลเวิลด์ (CentralWorld)、TALAD Neon](https://www.hidie.net/2017/09/day5-centralworldtalad-neon.html)  
[Day6：ท่าอากาศยานสุวรรณภูมิ Suvarnabhumi Airport (BKK)](https://www.hidie.net/2017/09/day6-suvarnabhumi-airport-bkk.html)