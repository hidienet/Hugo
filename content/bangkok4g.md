---
title: '[趁熱食，曼谷！] Day4：Nara Erawan Bangkok'
date: 2020-08-20T13:30:00.000+08:00
draft: false
images: ["/images/bangkok4g.jpg"]
tags : [travel-泰國-曼谷, flavor - 行膳積腹]
---

今晚好豪氣咁食泰國連續N年獲選最佳餐廳嘅**Nara**  

![](/images/bangkok4g1.jpg)

**Iced Lemongrass Tea | Iced Peach Tea**  
竟然响泰國唔係飲到好甜嘅嘢飲，仲係好飲嗰隻！

![](/images/bangkok4g2.jpg)

**Som Tum Tord**  
擒晚食過[生青芒果沙律](https://hidie.net/bangkok3f/)；  
今朝食過[生青木瓜沙律](https://hidie.net/bangkok4d/)；  
而家呢個就係炸青木瓜沙律  
逐條炸好似芋絲條咁  
淋醬食嘅味道香脆之中帶清新酸爽，好好食呢～

![](/images/bangkok4g3.jpg)

**Goong Chae Numpla**  
爽口又厚身嘅生蝦刺身「公車攬罷」（大心）

![](/images/bangkok4g4.jpg)

**Tord Mun Pla**  
香葉嘅味勁出，魚味都好濃又彈彈呀咁非常好味啊！  

![](/images/bangkok4g5.jpg)

**Tom Yum Goong**  
超香酸味味辣架濃郁蝦味嘅冬蔭功  
啲河蝦仲要係大大隻新鮮好好咬  

![](/images/bangkok4g6.jpg)

**Durian & Sticky Rice with Cconut Milk**  
明明好飽都依然要隊個甜品  
芒果晏晝食咗就揀都係當造嘅榴槤啦！  
呢個榴槤味道濃，甜得嚟帶微苦好回甘  
個味留响個口久久不散  
為呢餐作最美嘅結局

![](/images/bangkok4g7.jpg)

食完嘢有**薄荷糖**送返  
  
間嘢啲嘢食真係超好食！  
比平時啲係貴少少  
話晒响Grand Haytt食個飯喎  
貴啲又正常架喎  
值㗎值㗎，絕對物有所值！  
「去曼谷只能夠食得一間餐廳嘅話就揀佢啦」  
↑ 好食到呢個地步，無誇張  


![](/images/bangkok4g8.jpg)
  
另買返去嘅蔬菜脆片同乾薑～  
  
  
食飽買完嘢就諗住搭的士返歸啦  
呢度啲車無論的士同篤篤都係劏到一頸血  
講緊佢哋叫個價仲貴過由Terminal 21返去  
（Chidlom：2.4km vs Terminal 21：4.6km）  
所以咪「超！唔搭囉我行返去都唔係好遠之嘛！」  
  
食過好嘢唔駛嬲  
瞓醒聽日繼續食食食～  
  
{{<bangkok>}}
