---
title: '[趁熱食，曼谷！] Day5：เซ็นทรัลเวิลด์ (CentralWorld)、TALAD Neon'
date: 2017-09-08T09:39:00.000+08:00
draft: false
aliases: [ "/2017/09/day5-centralworldtalad-neon.html" ]
tags : [travel - ประเทศไทย・กรุงเทพ (Bangkok)]
---

hea住去旅行就梗係瞓到自然醒㗎啦  
點知自然醒再落街搵食  
都只係人哋嘅返工通勤時間  

![](https://c1.staticflickr.com/5/4422/36667305895_2d0dda6edb_z.jpg)

無計啦，唯有同佢哋一齊排隊食**豬肉串**啦  
使咁啲散銀同真係好香好好食  
啲人買十條八條  
但係我得少少銀所以買少少攝牙罅  

![](https://c1.staticflickr.com/5/4391/36667415165_a9dc530525_z.jpg)

（味道純粹嘅**137 degrees**）  
然後行吓附近個超市仔啦  
買啲嘢飲呀零食呀...  
再返酒店唞again  
  
落樓嘅時候又已經係差唔多lunchtime喇  
行到嚟เดอะพาลาเดียม เวิลด์ ช้อปปิ้ง (The Palladium World)  
做緊Palladium Food Festival  

![](https://c1.staticflickr.com/5/4337/36271657960_7b6723e5bc_z.jpg)

係喎仲未食**ข้าวขาหมู (滷豬手飯)**

見到仲唔拿拿臨食咩  
仲有**脆豬肉飯**，一箭雙鵰yeah  

![](https://c1.staticflickr.com/5/4380/36271657030_8e309398d3_z.jpg)

食食吓見到人哋買肉鬆  
食完個飯咪再chur多兜**肉鬆糯米飯**囉  

![](https://c1.staticflickr.com/5/4400/36621351026_d196ba9bfc_z.jpg)

ข้าวมันไก่ตอนประตูน้ำ (紅大哥海南雞飯)  
兜過見到啫  
咁熱唔會咁樣等食  
同埋啱啱咪食完好多飯囉食唔落啦都！  
  
冇嘢好行就去เซ็นทรัลเวิลด์ (CentralWorld)歎冷氣  
唔行街都可以坐吓放空呀咁  

![](https://c1.staticflickr.com/5/4438/36621551566_304560fafd_z.jpg)

再唔係又食囉 XD  
tea time @**SWENSENS**  
it's MANGO again～  

![](https://c1.staticflickr.com/5/4355/36498705752_6a887304ce_z.jpg)

唔想同人迫加上冇咩嘢好做就早少少食晚餐  
又因為好熱冇走出CentralWorld  
所以就兜吓睇吓食咩好  
最後決定嚟**Kum Poon**食  
雖然呢間都算貴價商場  
但間餐廳啲嘢食又唔算真係好貴  
嘢食唔錯呀又唔似度度都食到嗰種（泰北菜）  
完全值得一食，推薦呢～  
  
食完就行返酒店放低啲嘢  
（話唔買唔買都有買少少嘢）  
  
話說今晚係呢個旅程嘅最後一晚  
而且呢個夜市今晚先開始有（3-7）  
熱還熱都殺埋過去啦  

![](https://c1.staticflickr.com/5/4434/36272553160_b82996dfc9_z.jpg)

I go to **TALAD Neon** by foot.  

![](https://c1.staticflickr.com/5/4405/36499094882_c138372ea2_z.jpg)

有買嘢食，同食嘢～  
  
－ 好想剪頭髮但係好多人等  
－ tee唔夠翟道翟平  
－ 再唔係就係啲大6貨仔唔會買  
  
行夠市集就咁返歸？  
  
  

![](https://c1.staticflickr.com/5/4417/35833877574_974e3c8578_z.jpg)

咪傻啦！又食嘢喇哈哈哈  
**ข้าวมันไก่ (海南雞飯)**  
泰式海南雞飯個辣汁係神髓  
雞香就梗㗎喇  
冇新加坡嘅咁油膩  
宵夜食就啱啱好  
  
  
飽飽肚就執行李喇  
玩埋聽朝就要返香港lu～  
  
  

{{<bangkok>}}
