---
title: '[高馡] 荳子 Beans The Greenhouse'
date: 2022-11-16T09:30:00.000+08:00
draft: false
images: ["/images/beans.jpg"]
tags : [flavor - 飲！, satisfaction - 黃店懲罰日]
---

明明都唔係好凍之嘛   
啲人情願排長龍都要坐室內位  
同小不點都怕熱所以揀露天  
點知就咁直入就可以坐低叫嘢食喇  

![](/images/beans1.jpg)

話咁快就有得食   

![](/images/beans2.jpg)

**焦糖香蕉熱烘窩夫全日早餐**  
**Caramel Banana Breakfast with 'BEANS' Waffles**  
份量唔大不過同小不點都唔餓就無所謂  
炒蛋都幾嫩滑  
煙肉有少少厚度亦夠鹹香  
焦糖香蕉有脆糖面隻蕉本身夠軟同甜    
冬甩式窩夫煙煙韌韌帶香麵粉味  
整體嚟講不過不失，都唔錯嘅～  

![](/images/beans.jpg)

**Americano | Caffè Latte**  
嚟得Beans都要試吓佢哋啲beans㗎嘛  
杯black coffee係跟餐嘅  
唔太苦都唔會好酸易入口  
奶啡就係佢個基本上加奶同奶泡啦  
講唔上好精品，一般啡舖貨色咁  
唔差嘅，但係唔會好出色咁囉...（遠望）  
