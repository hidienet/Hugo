---
title: '[小酌酒巡比利時] Day1：AMS → Brussel'
date: 2019-05-14T10:29:00.000+08:00
draft: false
aliases: [ "/2019/05/day-1ams-brussel.html" ]
tags : [lifestyle - 逃離852, travel - België & Nederland (Belgium & Netherlands)]
---

直航機係貴啲嘅

不過永遠都係人嘅時間無價

凌晨12點delay到1點出發

![](https://3.bp.blogspot.com/-xGwEtpWEPy0/XNkWV9kz0tI/AAAAAAAAJGA/0YLATr_ClKAo5AbN594UIv62Scby6lCUgCLcBGAs/s640/IMG_20190419_071332.jpg)

12個幾鐘就到AMS  
當地嘅時間朝早7點咁上下  
完全可以玩足一整日唔浪費  

![](https://2.bp.blogspot.com/-zUcOY5v0HWM/XNkWVwiWhHI/AAAAAAAAJGE/Ku91dyu9ETsAX4-P_FZNJVG-VnDYb6pQgCLcBGAs/s640/IMG_20190419_083651.jpg)

然而呢鑊唔係淨玩荷蘭  
所以就搭火車先去比利時  

![](https://3.bp.blogspot.com/-EVciqb5-tvE/XNkWVx_hhjI/AAAAAAAAJF8/e5ySXe6_wFEDrw6SPIBOvyFQspW7AgqEACLcBGAs/s640/IMG_20190419_084030.jpg)

啲位似東鐵頭等凳  
皮面唔係污糟地氈面咁啦  

![](https://2.bp.blogspot.com/-Z_EY8HT4PLI/XNkWW5tBzvI/AAAAAAAAJGI/WSV1aDy26UgbSQcfgTF79BfS__BbwFOrwCLcBGAs/s640/IMG_20190419_085110.jpg)

 cya 荷蘭風車～（揮手）  

![](https://3.bp.blogspot.com/-3kvnZgmclf4/XNkWXKvkGuI/AAAAAAAAJGM/5ddrM1cnoR0_vytQY46zPzPj4XyI3hTQgCLcBGAs/s640/IMG_20190419_111157.jpg)

 中午前已經跨完境到達比利時首都**布魯塞爾（Brussel）**喇～  

![](https://4.bp.blogspot.com/-ZOviB2HZUkQ/XNkWXhzbNzI/AAAAAAAAJGc/KpSzlT-RrnoPxZtMN_isJjfoD-V-iUu0ACLcBGAs/s640/IMG_20190419_115847.jpg)

未夠鐘check in都可以先擺低行李响apartment  
住正市中心周圍行都好方便  
去**布魯塞爾大廣場（Grote Markt）**係必須的  
世界文化遺產响"屋企"樓下冇理由唔兜吓  

![](https://3.bp.blogspot.com/-EUPMkNa_K6g/XNkWXDtCEyI/AAAAAAAAJGQ/6rCbnkfrVdAi0TgFEK99yHqnJTgwW8jkgCLcBGAs/s640/IMG_20190419_115027.jpg)

哥德式建築嘅**市政廳（Stadhuis）**建於1402年

高約91米，係廣場上最高嘅建築

![](https://4.bp.blogspot.com/-Ifee7YIpIu8/XNkWYXnkrzI/AAAAAAAAJGk/avDPXY7j6oIea-9YPWmRe2gS1luXk-WhQCLcBGAs/s640/IMG_20190419_120552.jpg)

成個市政廳就建於1402年至1455年之間

![](https://1.bp.blogspot.com/-d27VrGZ4Afo/XNkWXu6qt4I/AAAAAAAAJGU/zc4fEclR73Mx6SDk2GkXeZRkN8SaCT6fgCLcBGAs/s640/IMG_20190419_115552.jpg)

復活節梗係要慶祝一吓  
行過**Corné Port-Royal Chocolatier**就買啲應吓節  

![](https://1.bp.blogspot.com/-d4hQh6AiAyA/XNkWXlC7QzI/AAAAAAAAJGY/QqyqKNzB2OQp5QOaDAVtwmbVyaM9MxZFgCLcBGAs/s640/IMG_20190419_115656.jpg)

[以蛋乾杯](https://www.hidie.net/2014/05/day6izbata-tavern.html)是必須的！！！  

![](https://1.bp.blogspot.com/-Fijgr5niJto/XNkWYETwPII/AAAAAAAAJGg/KyjUReaIzvQiawpj82DbqQZjZ-Zb45jJwCLcBGAs/s640/IMG_20190419_115859.jpg)

 好喇，行夠就去搵食～  

![](https://2.bp.blogspot.com/-yQfH0BlbS-U/XNkWYgMcN3I/AAAAAAAAJGo/YFfw5E_DEJsRbITG8cgYqYNad_4IXeIIACLcBGAs/s640/IMG_20190419_123029.jpg)

坐低當然係先叫酒  
今日第一位佳麗紅噹噹嘅**LindemanS Kriek Lambic beer**  
呢種啤酒係用Morello cherries - 比利時車厘子釀  
酸酸甜甜咁大人細路都啱飲（誤）  

![](https://3.bp.blogspot.com/-Hyl7NccMjyk/XNkWZB2OdNI/AAAAAAAAJGs/26aeB1Z1nDsUJNmtQbVfTsxeu1JHsaasQCLcBGAs/s640/IMG_20190419_123040.jpg)

另一佳麗**OMER. Traditional Blond**  
果香味重麥嘅甜味多只有微微苦味  
氣泡足幾時飲都有種歡愉嘅感覺  

![](https://2.bp.blogspot.com/-HxfyZRz8xoU/XNkWZOR64wI/AAAAAAAAJGw/b2QcyLNqARocttAdXd4D93XD3ptO72JzwCLcBGAs/s640/IMG_20190419_123058.jpg)

仲有呢位**Odue Geuze Boon**  
超酸嘅傳統發酵啤酒  
獨有嘅酸味好易令人上癮  
飲落乾身少少木味  
其他嘢已經唔重要因為酸味衝上腦呢家嘢堅係正  

![](https://3.bp.blogspot.com/-bXlFl-z1kgk/XNkWZm6CRXI/AAAAAAAAJG0/KK3d0EC1Fw0OuBO3K7ONlDM_AS2yKGqlgCLcBGAs/s640/IMG_20190419_132644.jpg)

嚟得比利時唔食青口唔得嘅  
呢間餐廳叫**Brasserie Schuddeveld**  
啲嘢好大碟好好食員工好親切仲要唔貴  
強烈推介（拇指）  

![](https://3.bp.blogspot.com/-fLs9CRR6jJA/XNkWZlLsgMI/AAAAAAAAJG4/sEdt4yV1I7Ens4M1WlZ-657AohDwVsOOQCLcBGAs/s640/IMG_20190419_132705.jpg)

 Okay，比利時薯條is a MUST！  

![](https://3.bp.blogspot.com/-QTTEotGPIOI/XNkWaLBWXcI/AAAAAAAAJG8/QH48gRe3rNQc4HkAXf5yMCHOsoapqTSjQCLcBGAs/s640/IMG_20190419_201806.jpg)

食完check in再四圍兜吓  

![](https://4.bp.blogspot.com/-9BcW-1NmniI/XNkWaXYyaZI/AAAAAAAAJHA/3mrUa6iVMhMoJbm64HHH7EyjPHhzdk5gACLcBGAs/s640/IMG_20190419_202258.jpg)

啲建築物真係點影都靚  

![](https://2.bp.blogspot.com/-QqjUNjy8-n4/XNkWaeqDNGI/AAAAAAAAJHE/462BM1IAO4UNoP8iufYN4d2qVpVkX1OJACLcBGAs/s640/IMG_20190419_202740.jpg)

返apartment前去超市買啲嘢食  
  
始終都叫舟車勞頓咗一日  
瞓陣晏覺先  

![](https://2.bp.blogspot.com/-0mqplGAYaBM/XNkWa0sYK8I/AAAAAAAAJHI/wGRfGyyKUokaLrVDsVl0FBlblHFm0aB8gCLcBGAs/s640/IMG_20190419_210920.jpg)

然後雖然仲未日落（大概九點幾先日落好吧！）  
都要去食癲嘅 @**Poechenellekelde**  
間嘢今晚嘅三種tap分別係：  
（左）**Enghien Winter** - 泡沫厚重入口濃香料味再加焦糖同果香  
（中）**St. Feuillien Blonde** - 聞落香甜入口清澈淡淡比利時酵母獨有香味  
（右）**Taras Boulba** - 超易入口嘅泡泡啤酒，超豐富果香較少女化  

![](https://3.bp.blogspot.com/-3tCZkgRuz4o/XNkWbQZx6yI/AAAAAAAAJHM/RpjgHIicb9cnIZmtEI-_Q8lY5qpLS2TywCLcBGAs/s640/IMG_20190419_211955.jpg)

晏晝食太飽夜晚食輕食已經好夠  
食舊芝士配麵包加雜盤Charcuterie Belge  
同啤酒一齊就好豐盛  

![](https://2.bp.blogspot.com/-OSLrwKRAe2w/XNkWbfFa4VI/AAAAAAAAJHQ/eRNG70utZgIn7FIU86zfxmIXrLw6IGSjwCLcBGAs/s640/IMG_20190419_224535.jpg)

Poechenellekelde隔離就係著名景點**尿尿小童 (Manneken Pis)**  
啊！小童真係好小，就係黑色細細粒嗰舊仔嘢  
呢度有四百幾年歷史  
堅嗰舊而家舒舒服服咁响布魯塞爾城市博物館歎冷氣  
而企响度受盡風吹雨打日曬雨淋嘅就係1965年嘅複製品  

![](https://4.bp.blogspot.com/-fLxGxNr7H0c/XNkWboOSs8I/AAAAAAAAJHU/EISph3lII2EKa-GOapm9SxNIwpSFY14TgCLcBGAs/s640/IMG_20190419_225245.jpg)

好喇！返apartment前又經過廣場  
夜晚嘅呢度都好靚  

![](https://4.bp.blogspot.com/-mJszQ7NOKL8/XNkWcUm9BPI/AAAAAAAAJHY/mYTZd8ZNnSMRoGsFv6w6tLZAUMRTVIhBwCLcBGAs/s640/IMG_20190419_225405.jpg)

明明時候都唔早（十點幾十一點幾？）  
成個area仲係人山人海  

![](https://3.bp.blogspot.com/-wmI-Byrj6xA/XNkWcmHXLoI/AAAAAAAAJHc/tsNoHu6LSsQAKfm04h7CvVxoM-UGevL4QCLcBGAs/s640/IMG_20190419_225439.jpg)

影多次個市政廳先～  
  
  
聽日早起身遠行，早抖！  
  
{{<belgium>}}  
