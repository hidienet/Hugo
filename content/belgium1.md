---
title: '[小酌酒巡比利時] Day1：AMS → Brussel'
date: 2019-05-14T10:29:00.000+08:00
draft: false
aliases: [ "/2019/05/day-1ams-brussel.html" ]
tags : [lifestyle - 逃離852, travel - België & Nederland (Belgium & Netherlands)]
---

直航機係貴啲嘅  
不過永遠都係人嘅時間無價  
凌晨12點delay到1點出發

![](/images/belgium1z1.jpg)

12個幾鐘就到AMS  
當地嘅時間朝早7點咁上下  
完全可以玩足一整日唔浪費  

![](/images/belgium1z2.jpg)

然而呢鑊唔係淨玩荷蘭  
所以就搭火車先去比利時  

![](/images/belgium1z3.jpg)

啲位似東鐵頭等凳  
皮面唔係污糟地氈面咁啦  

![](/images/belgium1z4.jpg)

 cya 荷蘭風車～（揮手）  

![](/images/belgium1z5.jpg)

 中午前已經跨完境到達比利時首都**布魯塞爾（Brussel）** 喇～  

![](/images/belgium1z6.jpg)

未夠鐘check in都可以先擺低行李响apartment  
住正市中心周圍行都好方便  
去**布魯塞爾大廣場（Grote Markt）** 係必須的  
世界文化遺產响"屋企"樓下冇理由唔兜吓  

![](/images/belgium1z7.jpg)

哥德式建築嘅**市政廳（Stadhuis）** 建於1402年  
高約91米，係廣場上最高嘅建築

![](/images/belgium1z8.jpg)

成個市政廳就建於1402年至1455年之間

![](/images/belgium1z9.jpg)

復活節梗係要慶祝一吓  
行過**Corné Port-Royal Chocolatier**就買啲應吓節  

![](/images/belgium1z10.jpg)

[以蛋乾杯](https://hidie.net/bulgaria6a/)是必須的！！！  

![](/images/belgium1z11.jpg)

 好喇，行夠就去搵食～  

![](/images/belgium1z12.jpg)

坐低當然係先叫酒  
今日第一位佳麗紅噹噹嘅**LindemanS Kriek Lambic beer**  
呢種啤酒係用Morello cherries - 比利時車厘子釀  
酸酸甜甜咁大人細路都啱飲（誤）  

![](/images/belgium1z13.jpg)

另一佳麗**OMER. Traditional Blond**  
果香味重麥嘅甜味多只有微微苦味  
氣泡足幾時飲都有種歡愉嘅感覺  

![](/images/belgium1z14.jpg)

仲有呢位**Odue Geuze Boon**  
超酸嘅傳統發酵啤酒  
獨有嘅酸味好易令人上癮  
飲落乾身少少木味  
其他嘢已經唔重要因為酸味衝上腦呢家嘢堅係正  

![](/images/belgium1z15.jpg)

嚟得比利時唔食青口唔得嘅  
呢間餐廳叫**Brasserie Schuddeveld**  
啲嘢好大碟好好食員工好親切仲要唔貴  
強烈推介（拇指）  

![](/images/belgium1z16.jpg)

 Okay，比利時薯條is a MUST！  

![](/images/belgium1z17.jpg)

食完check in再四圍兜吓  

![](/images/belgium1z18.jpg)

啲建築物真係點影都靚  

![](/images/belgium1z19.jpg)

返apartment前去超市買啲嘢食...  
  
始終都叫舟車勞頓咗一日  
瞓陣晏覺先  

![](/images/belgium1z20.jpg)

然後雖然仲未日落（大概九點幾先日落好吧！）  
都要去食癲嘅 @**Poechenellekelde**  
間嘢今晚嘅三種tap分別係：  
（左）**Enghien Winter** - 泡沫厚重入口濃香料味再加焦糖同果香  
（中）**St. Feuillien Blonde** - 聞落香甜入口清澈淡淡比利時酵母獨有香味  
（右）**Taras Boulba** - 超易入口嘅泡泡啤酒，超豐富果香較少女化  

![](/images/belgium1z21.jpg)

晏晝食太飽夜晚食輕食已經好夠  
食舊芝士配麵包加雜盤Charcuterie Belge  
同啤酒一齊就好豐盛  

![](/images/belgium1z22.jpg)

Poechenellekelde隔離就係著名景點**尿尿小童 (Manneken Pis)**  
啊！小童真係好小，就係黑色細細粒嗰舊仔嘢  
呢度有四百幾年歷史  
堅嗰舊而家舒舒服服咁响布魯塞爾城市博物館歎冷氣  
而企响度受盡風吹雨打日曬雨淋嘅就係1965年嘅複製品  

![](/images/belgium1z23.jpg)

好喇！返apartment前又經過廣場  
夜晚嘅呢度都好靚  

![](/images/belgium1z24.jpg)

明明時候都唔早（十點幾十一點幾？）  
成個area仲係人山人海  

![](/images/belgium1z25.jpg)

影多次個市政廳先～  
  
  
聽日早起身遠行，早抖！  
  
{{<belgium>}}  
