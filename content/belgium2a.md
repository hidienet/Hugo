---
title: '[小酌酒巡比利時] Day2.1：Dinant'
date: 2019-05-17T09:44:00.000+08:00
draft: false
aliases: [ "/2019/05/day-21dinant.html" ]
tags : [travel-比利時荷蘭]
---

好好咁利用假期火車票  
成六折喎唔係唔買嚟周圍去呀嘛？  

![](/images/belgium2z1.jpg)

一早就行去**布魯塞爾中央火車站(Bruxelles Central/ Brussel Centraal)**  
（住附近真好！）  

![](/images/belgium2z2.jpg)

火車到站喇～  

![](/images/belgium2z3.jpg)

沿途景色（太靚喇）  

![](/images/belgium2z4.jpg)

途經紅磚建築嘅Godinne車站  

![](/images/belgium2z5.jpg)

**Dinant**：今朝嘅目的地  

![](/images/belgium2z6.jpg)

一入眼簾就係沿著河邊响懸崖下面好大座嘅教堂**Collégiale Notre Dame de Dinant**  
原建於1227年，不過分別响1446年、1554年同1914年又爛咗又起過  
而家呢個樣就係1919-1923年建成嘅版本  
山上面嘅城堡**Citadelle de Dinant**建於1050年，但今日睇到嘅都係19世紀起返嘅  

![](/images/belgium2z7.jpg)

貫穿整個Dinant嘅河叫**Meuse**全長925公里  
由法國高原經比利時再去荷蘭最後流去北海  

![](/images/belgium2z8.jpg)

搭纜車上山  

![](/images/belgium2z9.jpg)

車廂有好大個窗，風景一覽無遺  

![](/images/belgium2z10.jpg)

上到頂嘅風景  

![](/images/belgium2z11.jpg)

一上到嚟就俾突然放嘅禮炮嚇親，哈！  

![](/images/belgium2z12.jpg)

炮聲完咗就聽到陣陣儀仗隊嘅樂韻  

![](/images/belgium2z13.jpg)

演奏完就見佢哋排排企  

![](/images/belgium2z14.jpg)

好整齊  

![](/images/belgium2z15.jpg)

e？入緊嘢落槍管嘅？  

{{<youtube ECdxYI4AFgE>}}

O！係鳴槍呢！  
雖然冇禮炮咁震撼但直頭响正前面都會俾佢嚇一嚇  
（聽到後面有個女人响度噢嘩哈哈哈咁啦至少）  

![](/images/belgium2z16.jpg)

個省係靚不過都要入城堡睇吓嘅  

![](/images/belgium2z17.jpg)

由城堡嘅窗唔同角度睇又唔同啲  

![](/images/belgium2z18.jpg)

城牆頂冇護欄啲士兵就係咁行來行去  
如果風大啲都幾恐怖  

![](/images/belgium2z19.jpg)

咁啱有導賞團，跟住入先  
（要開鎖嘅所以咁樣跟住先去得到㗎）  

![](/images/belgium2z20.jpg)

內藏監房同刑具們...  

![](/images/belgium2z21.jpg)

從懸崖頂嘅城堡望教堂，都真係覺得好宏偉  

![](/images/belgium2z22.jpg)

山上面係Maison Leffe，晏啲會過去  

![](/images/belgium2z23.jpg)

勁好天加上啲河同屋仔相輝映  
就算零技術都係點影都靚  

![](/images/belgium2z24.jpg)

又繼續城堡導賞團，打仗用品  

![](/images/belgium2z25.jpg)

最特別係呢個城堡有個仿戰場  

![](/images/belgium2z26.jpg)

唔係揸機衰影歪咗  
係佢做到傾斜  
明明只係斜咗少少度數  
一路行係勁勁勁頭暈（旋轉旋轉）  

![](/images/belgium2z27.jpg)

end game，出返去  

![](/images/belgium2z28.jpg)

平台擺放大炮嗰啲  

![](/images/belgium2z29.jpg)

如果唔搭纜車當然可以行樓梯上&落  

![](/images/belgium2z30.jpg)

一共408級！  

![](/images/belgium2z31.jpg)

所以都係舒舒服服搭纜車啦  
（買咗飛唔會唔搭都冇諗過唔搭囉...）  

![](/images/belgium2z32.jpg)

樓梯呢啲嘢影咗當行咗咪算囉～  

![](/images/belgium2z33.jpg)

落返河邊，係時候搵食喇  

![](/images/belgium2z34.jpg)

去Café Leffe唔係唔飲Leffe呀？  
（Dinant就係Leffe嘅主場！）  
menu有4款draft，嗌晒佢！！！  
最左係香港都飲得到嘅[**Leffe Blonde 6,6°**](https://hidie.net/leffeblonde/)  - 清甜嘅味道，爽！  
隔離隻金邊杯**Leffe Royale 7,5°** - 入口焦糖甜飲落個苦味衝出嚟，四隻之中佢層次最豐富  
紅色嘅**Leffe Ruby 5°** - 輕盈甜美似有氣嘅果汁咁  
右手邊深色嘅**Leffe Brune 6,5°** - 睇個樣似黑啤but只有好微好微嘅苦味反而似朱古力多啲  

![](/images/belgium2z35.jpg)

酒好飲，啲餸菜都好好好好食！  

![](/images/belgium2z36.jpg)

食飽飽去遊船河（買纜車+船河套票）  

![](/images/belgium2z37.jpg)

好天小山丘彩色屋仔加河倒影  
隨手影都做到明信片（！）  

![](/images/belgium2z38.jpg)

**Rocher Bayard**，好很大舊岩石  

![](/images/belgium2z39.jpg)

沿河岸粉紅色嘅樹  

![](/images/belgium2z40.jpg)

又返到嚟城堡同教堂  

![](/images/belgium2z41.jpg)

落船  

![](/images/belgium2z42.jpg)

過返橋，同教堂say byebye喇～  
（and saxophone，Dinant係saxophone發源地啊！）  

![](/images/belgium2z43.jpg)

熱還熱，一口氣飆上山到**Maison Leffe**  

![](/images/belgium2z44.jpg)

入去學吓神父最引以為傲嘅拯救世人健康飲料！  

![](/images/belgium2z45.jpg)

講解video條片嘅神父（即係呢個歷史擺設呢種）着晒袍咁  
好似啲護膚品啲人着lab袍咁講句嘢都pro啲～  

![](/images/belgium2z46.jpg)

入得嚟參觀當然係有得包試飲！  
一共有九種啤可以揀  
頭先食晏嗰陣飲咗嘅四種就飛走  
好喇又係由左至右：  
**Leffe Radieuse 8,2°** - 清澈嘅琥珀色，焦糖香入口似果乾咁，之後係好突出嘅莓味，勁乾身！  
**Leffe Triple 8,5°** - 三蒸！強勁香料同生果味，微甜而飲完好耐個口都仲會超乾...  
**Leffe D'été Zomerbier 5,2°** - 清淡爽口啤，超解渴又降溫～  
**Leffe Royale Cascade IPA 7,5°** - 同食lunch嘅Royale唔同，呢隻IPA入口果味爆香而清，之後先有微微嘅苦再加返乾身且甜收尾  

![](/images/belgium2z47.jpg)

戶外飲係幾靚嘅，不過咁L熱梗係留响室內飲  

![](/images/belgium2z48.jpg)

飲完去告解... 「對唔住呀我飲得太少！」  

![](/images/belgium2z49.jpg)

好喇！走喇去下一站...  

![](/images/belgium2z50.jpg)

呀！九種酒試咗八種  
第九種就响前台帶走啦  
（因為個參觀係有入場+即場飲+拎紀念品，紀念品可以揀酒杯or唔凍嘅樽裝啤）  
呢隻係Leffe裡面酒精度最高嘅**Leffe Rituel 9°**  
袋穩先返去雪凍先飲啦當然！  
  
  
Dinant實在太正，抽相post都咁搞到篇嘢咁長  
分post啦唯有，next stop is Namur（stay tuned）  
  
{{<belgium>}}  
