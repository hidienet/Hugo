---
title: '[小酌酒巡比利時] Day3.2：Gent → Brussel'
date: 2019-06-04T20:57:00.002+08:00
draft: false
aliases: [ "/2019/06/day-32gent-brussel.html" ]
tags : [travel - België & Nederland (Belgium & Netherlands)]
---

買咗火車飛同有咁好嘅陽光梗係唔好嘥！  

![](https://2.bp.blogspot.com/-VzPuuvZfXsw/XOawqTwqrVI/AAAAAAAAJtI/OakxcSvlffoOT3MyEAKR9PDgb2orhiJhACLcBGAs/s640/IMG_20190421_162454.jpg)

回程火車途經Gent，留低腳毛係必需嘅（握拳）  

![](https://3.bp.blogspot.com/-hUWgNVyQbb8/XOav5ibyZKI/AAAAAAAAJso/FJt8Bi_qLQEpE_UcQKZRzsZ9HrcGLQMZwCLcBGAs/s640/IMG_20190421_161858.jpg)

咪睇個火車站外表咁有歷史感  
佢裡面嘅新翼嘅現代感超強

![](https://3.bp.blogspot.com/-FfoOgkUIuMo/XOawqZRJ6qI/AAAAAAAAJtE/VM4TfuIYNeAwqweq1hI6Riruf9z6Ln_IgCLcBGAs/s640/IMG_20190421_162229.jpg)

咁舊翼啲壁畫依然證明到佢嘅風霜

![](https://1.bp.blogspot.com/-VmLAZzXC3gU/XPUhHat7rTI/AAAAAAAAKSI/8NPRR_sSH0AFU0e9qKMaFhgNJMn0mhvLgCLcBGAs/s640/IMG_20190421_162428.jpg)

有火車站行出嚟沿路都見到啲人食住一模一樣嘅雪條  
原來係有免費雪條派！  

![](https://1.bp.blogspot.com/--rY8McPFQpc/XPUhHVMFfyI/AAAAAAAAKSM/7uJOtfOOkycvT-8y_lhSF91uY63bQQDBACLcBGAs/s640/IMG_20190421_162521.jpg)

嗱！拎咗嚟食就影低幫人哋賣吓廣告先  
Magnum嘅White Chocolate & Cookies脆皮雪條  
面頭個朱古力皮加埋啲朱古力餅粒好似orea咁  
裡面係vanilla雪糕，味道當然係甜啦～  
不過响呢個烈日當空嘅大熱天時食係都有輕微降溫作用嘅  

![](https://1.bp.blogspot.com/-Mj0UxcrNMR8/XPUhHKHr4AI/AAAAAAAAKSE/yVTmQ6U432AZbZl9ScDqDx4oEAMup2PnQCLcBGAs/s640/IMG_20190421_163303.jpg)

由火車站入市中心可以選擇行20分鐘嘅路程

咪癲啦咁鬼熱梗係坐路面電車啦啦啦！

![](https://1.bp.blogspot.com/-mMxIiEQRHJA/XPUjFHQN-mI/AAAAAAAAKSc/MW01lMVI6eEwDm2DKiX1XhWxK7IjdiezwCLcBGAs/s640/IMG_20190421_164703.jpg)

搭程車幾分鐘之嘛話咁快就到

![](https://1.bp.blogspot.com/-0Q8veQCdo24/XPUkPsTDPsI/AAAAAAAAKSk/IwDzR8ORHz4TF12owyFjO9f6NVLLN3c0QCLcBGAs/s640/IMG_20190421_164752.jpg)

雖然都唔少人但點都唔及[Brugge](http://www.hidie.net/2019/05/day-31brugge.html)

加上啲路又闊啲嘛，感覺好舒服多

![](https://1.bp.blogspot.com/-5rPebNYf8cM/XPUnFYgWOLI/AAAAAAAAKS0/XwrNLLPwAkAGEMxMFFYa9FVa7TNzfB_ywCLcBGAs/s640/IMG_20190421_165040.jpg)

好適合周圍遊蕩  

![](https://1.bp.blogspot.com/-LqO-Iq06c_c/XPUnFfx-mCI/AAAAAAAAKSw/xHv_zsfR-KgwwLau1N2eo1K8U7Jm5tP4QCLcBGAs/s640/IMG_20190421_165415.jpg)

仲要咁天朗氣清嘛…  

![](https://1.bp.blogspot.com/-6IED_Rg7B_I/XPUnFRk8r1I/AAAAAAAAKSs/h6Z2zze0i2w2ofTZeB08WUtwfJ3x7OkuQCLcBGAs/s640/IMG_20190421_165301.jpg)

好似兩棟樓其實係同一建築物嘅**Stadhuis Gent（市政廳）**  
响1515-1539年文藝復興時期起嘅哥德式建築  

![](https://1.bp.blogspot.com/-cv2J9Ez20A0/XPUnG7pAEcI/AAAAAAAAKTI/uFO2fyD1StcvgDZzQ9GHQemCLmpf3SqDgCLcBGAs/s640/IMG_20190421_165927.jpg)

**Het Belfort van Gent**  
樓高91米，係Gent old town區中心三座中世紀塔樓嘅其中一座  
响1913年興建1380年完工  
係聯合國教科文組織列入世界遺產之一  

![](https://1.bp.blogspot.com/-0Vn2J50_K8c/XPUo0WlrJ3I/AAAAAAAAKUM/xlVZy_-OUXAYB9nff4LXcFgofCgUZ9NZACLcBGAs/s640/IMG_20190421_172355.jpg)

**NTGent**劇場

![](https://1.bp.blogspot.com/-ZCFnnCT1l1s/XPUnGOpLo5I/AAAAAAAAKS8/S1CSH7kVDlMtFgE88HJ1DtJvGd7NoSXJwCLcBGAs/s640/IMG_20190421_165828.jpg)

**Monument Jan Fran's Willems**  
佢係一位Flemish作家同推動獨立運動 (Flemish Movement)之父啊  

![](https://1.bp.blogspot.com/-UFgl8f3J4kw/XPUnGdBFT8I/AAAAAAAAKTE/R1IJVQSMQHkXLZ5-3m7SPfC-sN8_PjLyQCLcBGAs/s640/IMG_20190421_165835.jpg)

**Sint-Baafskathedraal（聖巴夫主教堂）**  
原本係一間木結構小教堂再响942年祝聖  
1038年擴建為羅曼式風格（Romanesque structure）  
然後到14-16世紀逐漸擴建成哥德式風格  
於1569年7月完成到而家見到嘅樣  
（佢係另一座中世紀塔樓啊）  

![](https://1.bp.blogspot.com/-c6djQ06c3n8/XPUnHJSxRbI/AAAAAAAAKTM/ZXtAO2uYRj0KKVoCdzS0ilglZinl18RswCLcBGAs/s640/IMG_20190421_170314.jpg)

大大間天主教堂喎，梗係靚㗎！  

![](https://1.bp.blogspot.com/--wcETMOaI2A/XPUnHVGuT9I/AAAAAAAAKTQ/RxfaRtQoESYQ4nNzT7VtI0ANDLUqeigigCLcBGAs/s640/IMG_20190421_170502.jpg)

除咗本身建築，裡面仲有好多藝術品  

![](https://1.bp.blogspot.com/-gWJJjufhqjw/XPUnHijhrII/AAAAAAAAKTU/7-kmcXiUpuw-CXVODcOPAba1juhjbwuCACLcBGAs/s640/IMG_20190421_170617.jpg)

多啦靚啦仲保存得好好  

![](https://1.bp.blogspot.com/-QLgpIYB6rwE/XPUnIIfRaiI/AAAAAAAAKTY/_-bT4SAj9FsxkJQiBNcX9eL_MFs_b12QACLcBGAs/s640/IMG_20190421_171132.jpg)

修葺中  

![](https://1.bp.blogspot.com/-2e2uMM36Ecc/XPUo0mccfII/AAAAAAAAKUQ/yxhC141PeVEdlpTSmvRK7w4OVHQEEkRuQCLcBGAs/s640/IMG_20190421_171909.jpg)

成座教堂其實好～～～ 大～  
要行到好遠先影得晒  

![](https://1.bp.blogspot.com/-MUA7XjMsgXw/XPUnIbAarOI/AAAAAAAAKTc/8lbMxUqwx00xiSDAoeTxLnIDcFtrTpLVwCLcBGAs/s640/IMG_20190421_171257.jpg)

教堂後面係主教間屋

![](https://1.bp.blogspot.com/-PTmPDX6xNh8/XPUozxQpWwI/AAAAAAAAKUE/d50U2VtuunIfMqx-ry0YBqymwxzjNL0qgCLcBGAs/s640/IMG_20190421_171753.jpg)

**Standbeeld Jan en Hubert Van Eyck**  
雕像中間坐响度嗰兩個人係畫Flemish畫家  

![](https://1.bp.blogspot.com/-bzQ3jB9hyM8/XPUo0UFgSSI/AAAAAAAAKUI/OEmLCO9AFWw4C4A09Ro6zTjqjDGKDidlACLcBGAs/s640/IMG_20190421_171833.jpg)

個雕塑有頭有底座但係冇身體嘅，哈！

![](https://1.bp.blogspot.com/-jbx-WgdGvJc/XPUozkYqb_I/AAAAAAAAKUA/HBpwr76LcVAtbMPs_yXnZVuStVJzIcEjwCLcBGAs/s640/IMG_20190421_171545.jpg)

**Kasteel Geeraard de Duivel**  
座落响湖邊，13世紀嘅哥德式建築物  

![](https://1.bp.blogspot.com/-Bz4dUlKT3UU/XPUozsUxCYI/AAAAAAAAKT8/i5AOzyeoLqMbfDV-zB8lVfeQk6hpgMPlQCLcBGAs/s640/IMG_20190421_171605.jpg)

Gent呢度周圍都係有河流  
慢慢行吓真係好寫意  

![](https://1.bp.blogspot.com/-26C07eT_cdU/XPUo1bO_7iI/AAAAAAAAKUU/pE_lf9HNNuEWrpEYkEB9xCS4RxAlgx9lwCLcBGAs/s640/IMG_20190421_173105.jpg)

**Sint-Niklaaskerk（聖尼閣老教堂）**

都係13世紀哥德式建築

用嘅係嚟自Tournai嘅灰藍色石頭

（呢間就冇入去喇…）

![](https://1.bp.blogspot.com/--btrcL_2vag/XPUnF-XfzKI/AAAAAAAAKTw/2r1mSmApr-0RBNXwucCuMBTJh8dHckmoQCEwYBhgL/s640/IMG_20190421_165628.jpg)

Hoptimist：字典裡面必有嘅字！  

![](https://1.bp.blogspot.com/-vvH5bQrlO5M/XPUo1rcBgnI/AAAAAAAAKUc/SYLhsmh2cuwnMCc1EH1peyyOPZth7-0HACLcBGAs/s640/IMG_20190421_173318.jpg)

 行過大橋（**Sint-Michielsbrug**）  

![](https://1.bp.blogspot.com/-hdID3LoiQNA/XPUo1T43i7I/AAAAAAAAKUY/tFfG1A2UO2ABXgvr19xPaKm1Npr77vGdgCLcBGAs/s640/IMG_20190421_173511.jpg)

**利斯河（Lys / Leie）**  

![](https://1.bp.blogspot.com/-JehZh5UWSxg/XPUo2aBRBmI/AAAAAAAAKUg/95Mj0dphIl8-7uESfGjiRtu3NzIpz4g7gCLcBGAs/s640/IMG_20190421_173725.jpg)

 坐响河邊腳揈揈不知幾鬼爽皮  
（有埋啤酒就perfect池喇）  

![](https://1.bp.blogspot.com/-3vVkRAMKCz8/XPUo2V2DsRI/AAAAAAAAKUk/t6qZYwqPdf8_uMxWe5z501uJlkXSbv7aQCLcBGAs/s640/IMG_20190421_174147.jpg)

 睇住一程又一程船仔飄過  

![](https://1.bp.blogspot.com/-rDNwaDYXrHU/XPUo2qL9TBI/AAAAAAAAKUo/UcA-E31OtNU1OU5hrUH-CiJSit0qDb_LACLcBGAs/s640/IMG_20190421_182521.jpg)

♪ 可以hea的話 不會郁…

![](https://1.bp.blogspot.com/-1bd6px_RZe4/XPUqkKJz99I/AAAAAAAAKVE/B632U6mgTbUsT_bEkwOQz1SlHVLgY3VswCLcBGAs/s640/IMG_20190421_183309.jpg)

 哈哈哈，响Gent都係有好多人搭艇仔遊水道  

![](https://1.bp.blogspot.com/-4HKrvUoN9z8/XPUqkBAOsGI/AAAAAAAAKVI/8mIDlqWPUtgYtvuyOO2ssiQA66wp30tYACLcBGAs/s640/IMG_20190421_183317.jpg)

佢哋遊水路；我腳踏實地行陸路  

![](https://1.bp.blogspot.com/-Wg-sOJ2n7u4/XPUqkETqTuI/AAAAAAAAKVM/byf3kAnUKYIWEetGnXNoHxTLf77eUsgJACLcBGAs/s640/IMG_20190421_183716.jpg)

响水度“浮”咗個城堡！  
佢係**Gravensteen（伯爵城堡）**  

![](https://1.bp.blogspot.com/-d-68Ph4weYw/XPUqliyFNbI/AAAAAAAAKVY/olUQWJ961PAXXyPPMxMXYAPFJzFq1USjwCLcBGAs/s640/IMG_20190421_184439.jpg)

呢個中世紀嘅城堡係建於1180年  
原本响9世紀呢度係一間木製城堡  
而個樣係仿照十字軍城堡咁  

![](https://1.bp.blogspot.com/-iWwht-TTt70/XPUqlw6H-CI/AAAAAAAAKVc/KFyab5PyZXc-s0pzf2KTeJ7nMIli517TACLcBGAs/s640/IMG_20190421_184820.jpg)

本身住嘅伯爵係Count of Flanders  
直到十四世紀被放棄為止  
之後改過做法院同監獄  
荒廢咗又响度起屋甚至改為工廠  
最後响1885年市政府買咗佢修葺過開放俾遊客  

![](https://1.bp.blogspot.com/-9RvR5DJbiwM/XPUqk6ZCslI/AAAAAAAAKVQ/fl3NgHbHIaooGQZlGg5VY52xmpEUEukMACLcBGAs/s640/IMG_20190421_183920.jpg)

繼續行…  

![](https://1.bp.blogspot.com/-y1q5UwVruR8/XPUqlOKAR6I/AAAAAAAAKVU/pYYeLnFE7hoVD16rBF7vQZLyadMa8Y4fACLcBGAs/s640/IMG_20190421_184027.jpg)

**Antigua Plaza de Mercado（舊魚市場）**  
出海捕魚，香港呢就會擺阿天后鎮住  
呢度就係放海神Poseidon  

![](https://1.bp.blogspot.com/-Gc_HHuU3EJc/XPUql4NMhWI/AAAAAAAAKVg/KgF6EMV53VY1w-JMRaL8JloiA_XBJFkdACLcBGAs/s640/IMG_20190421_185035.jpg)

完美嘅倒影  

![](https://1.bp.blogspot.com/-jptWs4zAI2I/XPUqmEwF1oI/AAAAAAAAKVk/JiBXhVrBfNYWjaot_M3hWICwdMmXS6w7wCLcBGAs/s640/IMG_20190421_185334.jpg)

行吓街邊  

![](https://1.bp.blogspot.com/-n59wV6-OVNo/XPUqmgVe9XI/AAAAAAAAKVs/eLzL_pYQ8w45TmkGCGHoNW2pru0PeE1PACLcBGAs/s640/IMG_20190421_185804.jpg)

行幾步又係河邊  

![](https://1.bp.blogspot.com/-vcdpwVcFLAs/XPUqmgf4dPI/AAAAAAAAKVo/KZDUu8_1k4MQz3uZY_KZ4s2i_Wbo6uUZQCLcBGAs/s640/IMG_20190421_185851.jpg)

過橋，呢條係開得俾船過嘅  

![](https://1.bp.blogspot.com/-RzUs3EetjE8/XPUqmylQDpI/AAAAAAAAKVw/-PltqJHEo00HCAzAiTSb6Brn7DIxZtCCgCLcBGAs/s640/IMG_20190421_185917.jpg)

**Dulle Griet**  
紅色嘅舊大砲，感覺有啲似消防喉  
（呃！係完全相反嘅嘢呢...）  

![](https://1.bp.blogspot.com/-OEDo0BH7RM0/XPUqnmLDkZI/AAAAAAAAKV0/CqMJf7paUmQYl4q1pvxuvrMlUX16ql_egCLcBGAs/s640/IMG_20190421_190216.jpg)

呢個area係有個Friday Market嘅  
不過今日唔係Friday唯有望望個Jacob van Artevelde雕像  

![](https://1.bp.blogspot.com/-PrxymS7KYjw/XPUqns6fC_I/AAAAAAAAKV4/pFVnOGJYXEIQJ4RSEweeGmyixW02-K15QCLcBGAs/s640/IMG_20190421_190756.jpg)

Gent係象鼻糖 cuberdon發源地  
最傳統係咁樣擺車仔檔  
不過之前已經嘗鮮 & 已經怕怕喇  

![](https://1.bp.blogspot.com/-PrBDBQOClhU/XPUqn0GsMHI/AAAAAAAAKV8/CFhCRi7ExW8mNJdjPHkNXEY11Y1g7Oa3gCLcBGAs/s640/IMG_20190421_192808.jpg)

**Westmalle Trappist**  
一坐低就嗌咗支三蒸  
佢係八大修道院啤之一  
亦都被公認為世界最好嘅啤酒之一！  
而且呢一支係堪稱為trappist啤嘅始祖  
綿密嘅啤酒泡中  
係清爽嘅質地卻帶有濃郁嘅果香同麥芽香  
最後仲有淡淡嘅苦味，層次非常豐富！勁正！  

![](https://1.bp.blogspot.com/-C0b7KvHr9Bw/XPUqoVJCIhI/AAAAAAAAKWE/jsCWNeq1r2IBdqeNbnd2QQtHTi1c5lMcwCLcBGAs/s640/IMG_20190421_192845.jpg)

**Trappistes Rochefort**  
都係三蒸 & 都係八大修道院啤之一  
寫住個8字但係酒精濃度係9.2%（笑）  
本身只係新年特釀不過實在大受歡迎就變成恆常產品  
麥汁濃度達18，所以個顏色酒食好深  
極！多！氣！泡！  
唔係斟酒嘅問題係隻酒本身就係好泡仲係難散去嘅  
聞到同飲入口衝上嚟嘅係甜甜水果味  
然後就係好似列酒咁嘅酒精味  
去到最後個啤酒花嘅苦味  
啲泡終於散咁啲後，苦味繼續留响口裡面久久不散  
隨之個水果甜又微微出返嚟，好過癮呀喂！  

![](https://1.bp.blogspot.com/-9AEKBbWKmPQ/XPUqoS8nZwI/AAAAAAAAKWA/F-USSI4g02gec7lBizTj8zCqylgvZ9-hACLcBGAs/s640/IMG_20190421_192828.jpg)

好好飲嘅**Moscow Mule**  
好少見唔係啤酒飲品  
不過見到周圍每枱都至少有一杯咪試吓，好味呀佢！  

![](https://1.bp.blogspot.com/-IpHSrt4No1o/XPUqpCAm5cI/AAAAAAAAKWM/1zSOdH0vf2Qh3sfRu-of92_4M9OdOMVQACLcBGAs/s640/IMG_20190421_193010.jpg)

餐廳叫 **De Parkiet**  
除咗啲啤酒揀得好cocktail調得美味  
嘢食嘅完成度都係好高㗎！  

![](https://1.bp.blogspot.com/-_H0fgeV1Z2Q/XPUqpGhG2fI/AAAAAAAAKWQ/gMmkuOHrZ-kf8h532b5dfQ2Qzde_bgo-ACLcBGAs/s640/IMG_20190421_202722.jpg)

搭路面電車返火車站喇  

![](https://1.bp.blogspot.com/-XTFz9JfusAQ/XPUqpUDjOsI/AAAAAAAAKWU/8c_mgvQMcgYuWlEGl_QX_s2q18VTVHyugCLcBGAs/s640/IMG_20190421_205105.jpg)

 返歸，火車站圍板都係用象鼻糖！  

![](https://1.bp.blogspot.com/-a83QyKr80UI/XPUqpW_2H6I/AAAAAAAAKWY/VQpcC5tGW7gbdAhvKVdcocmliWKxbohtACLcBGAs/s640/IMG_20190421_215256.jpg)

 返到Brussel，夜一夜嘅呢度都仲係非常多人  

![](https://1.bp.blogspot.com/-o_k9r-FaHhc/XPUqqIQeHyI/AAAAAAAAKWc/dmgsEAj-KNUJmi-pZz6wi4YHnfIgE0rEgCLcBGAs/s640/IMG_20190421_221044.jpg)

唔會同人逼啦！去坐低慢慢飲返杯 @**Au Bon Vieux Temps**  
**Tripel Karmeliet**：修道院啤（again）！酒精度8.4%，泡沫細密厚身，混雜唔同嘅甜味之中再帶微微苦味  
**Bourgogne des Flandres**：Burgge啤，既焦糖又黑麥包咁嘅味，香口卻清爽唔錯唔錯  
**Mort Subite Kriek Lambic**：熟悉嘅車厘子味啤，因為擒日都有飲啊！  
**Mort Subite Gueuze Lambic**：同kriek呢種車厘子截然不同嘅酸 x 甜味，濃烈嘅酸味直衝上腦  

![](https://1.bp.blogspot.com/-cyIrmSPZr9A/XPUqqF2NwSI/AAAAAAAAKWk/8ngRXCJSF0U44iXrSBRKVIB2or2SFKaqwCLcBGAs/s640/IMG_20190421_225438.jpg)

好好傾飲吓飲吓要追加飲料㖭…  
**St. Bernardus °12**  
用好開心嘅神父做招牌   
又話說佢係被公認為世界最好嘅啤酒之一  
擁有100評分嘅美譽！  
淡淡橘香，入口先係帶甜味嘅苦味不過又好快散去  
跟住留低嘅又嚟另一陣微微苦澀味  
不過唔會好濃厚勁順口，完全唔覺佢係有成10%酒精度  

![](https://1.bp.blogspot.com/-jYGceZTIF90/XPUqqLLYyGI/AAAAAAAAKWg/jESMDx_69hkvniDyre2xk8gMtAVjnLfbgCLcBGAs/s640/IMG_20190421_225445.jpg)

**Corsendonk Christmas Ale**  
聖誕嘅味道：有住深沉嘅顏色  
輕輕嘅莓果味焦糖甜味，又有辛香味同麥味最後由啲啲苦味  
真係好似食緊液態嘅聖誕限定香料雜果果仁黑麥包咁  

![](https://1.bp.blogspot.com/-TyW3ekde3XE/XPUqqoCLWjI/AAAAAAAAKWo/aJ7MJC5cqfc9S6sRBWlY7hDZYb5K6_9iQCLcBGAs/s640/IMG_20190421_225456.jpg)

cheers～～～

  

  

飲完就舒舒服服瞓覺去！

  

{{<belgium>}}  
