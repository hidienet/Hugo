---
title: '[小酌酒巡比利時] Day3.2：Gent → Brussel'
date: 2019-06-04T20:57:00.002+08:00
draft: false
aliases: [ "/2019/06/day-32gent-brussel.html" ]
tags : [travel - België & Nederland (Belgium & Netherlands)]
---

買咗火車飛同有咁好嘅陽光梗係唔好嘥！  

![](/images/belgium3z55.jpg)

回程火車途經**Gent**，留低腳毛係必需嘅（握拳）  

![](/images/belgium3z56.jpg)

咪睇個火車站外表咁有歷史感  
佢裡面嘅新翼嘅現代感超強

![](/images/belgium3z57.jpg)

咁舊翼啲壁畫依然證明到佢嘅風霜

![](/images/belgium3z58.jpg)

有火車站行出嚟沿路都見到啲人食住一模一樣嘅雪條  
原來係有免費雪條派！  

![](/images/belgium3z59.jpg)

嗱！拎咗嚟食就影低幫人哋賣吓廣告先  
Magnum嘅White Chocolate & Cookies脆皮雪條  
面頭個朱古力皮加埋啲朱古力餅粒好似orea咁  
裡面係vanilla雪糕，味道當然係甜啦～  
不過响呢個烈日當空嘅大熱天時食係都有輕微降溫作用嘅  

![](/images/belgium3z60.jpg)

由火車站入市中心可以選擇行20分鐘嘅路程  
咪癲啦咁鬼熱梗係坐路面電車啦啦啦！

![](/images/belgium3z61.jpg)

搭程車幾分鐘之嘛話咁快就到

![](/images/belgium3z62.jpg)

雖然都唔少人但點都唔及[Brugge](https://hidie.net/belgium3a/)  
加上啲路又闊啲嘛，感覺好舒服多

![](/images/belgium3z63.jpg)

好適合周圍遊蕩  

![](/images/belgium3z64.jpg)

仲要咁天朗氣清嘛…  

![](/images/belgium3z65.jpg)

好似兩棟樓其實係同一建築物嘅**Stadhuis Gent（市政廳）**  
响1515-1539年文藝復興時期起嘅哥德式建築  

![](/images/belgium3z66.jpg)

**Het Belfort van Gent**  
樓高91米，係Gent old town區中心三座中世紀塔樓嘅其中一座  
响1913年興建1380年完工  
係聯合國教科文組織列入世界遺產之一  

![](/images/belgium3z67.jpg)

**NTGent**劇場

![](/images/belgium3z68.jpg)

**Monument Jan Fran's Willems**  
佢係一位Flemish作家同推動獨立運動 (Flemish Movement)之父啊  

![](/images/belgium3z69.jpg)

**Sint-Baafskathedraal（聖巴夫主教堂）**  
原本係一間木結構小教堂再响942年祝聖  
1038年擴建為羅曼式風格（Romanesque structure）  
然後到14-16世紀逐漸擴建成哥德式風格  
於1569年7月完成到而家見到嘅樣  
（佢係另一座中世紀塔樓啊）  

![](/images/belgium3z70.jpg)

大大間天主教堂喎，梗係靚㗎！  

![](/images/belgium3z71.jpg)

除咗本身建築，裡面仲有好多藝術品  

![](/images/belgium3z72.jpg)

多啦靚啦仲保存得好好  

![](/images/belgium3z73.jpg)

修葺中  

![](/images/belgium3z74.jpg)

成座教堂其實好～～～ 大～  
要行到好遠先影得晒  

![](/images/belgium3z75.jpg)

教堂後面係主教間屋

![](/images/belgium3z76.jpg)

**Standbeeld Jan en Hubert Van Eyck**  
雕像中間坐响度嗰兩個人係畫Flemish畫家  

![](/images/belgium3z77.jpg)

個雕塑有頭有底座但係冇身體嘅，哈！

![](/images/belgium3z78.jpg)

**Kasteel Geeraard de Duivel**  
座落响湖邊，13世紀嘅哥德式建築物  

![](/images/belgium3z79.jpg)

Gent呢度周圍都係有河流  
慢慢行吓真係好寫意  

![](/images/belgium3z80.jpg)

**Sint-Niklaaskerk（聖尼閣老教堂）**  
都係13世紀哥德式建築  
用嘅係嚟自Tournai嘅灰藍色石頭  
（呢間就冇入去喇…）

![](/images/belgium3z81.jpg)

Hoptimist：字典裡面必有嘅字！  

![](/images/belgium3z82.jpg)

 行過大橋（**Sint-Michielsbrug**）  

![](/images/belgium3z83.jpg)

**利斯河（Lys / Leie）**  

![](/images/belgium3z84.jpg)

 坐响河邊腳揈揈不知幾鬼爽皮  
（有埋啤酒就perfect池喇）  

![](/images/belgium3z85.jpg)

 睇住一程又一程船仔飄過  

![](/images/belgium3z86.jpg)

♪ 可以hea的話 不會郁…

![](/images/belgium3z87.jpg)

 哈哈哈，响Gent都係有好多人搭艇仔遊水道  

![](/images/belgium3z88.jpg)

佢哋遊水路；我腳踏實地行陸路  

![](/images/belgium3z89.jpg)

响水度“浮”咗個城堡！  
佢係**Gravensteen（伯爵城堡）**  

![](/images/belgium3z90.jpg)

呢個中世紀嘅城堡係建於1180年  
原本响9世紀呢度係一間木製城堡  
而個樣係仿照十字軍城堡咁  

![](/images/belgium3z91.jpg)

本身住嘅伯爵係Count of Flanders  
直到十四世紀被放棄為止  
之後改過做法院同監獄  
荒廢咗又响度起屋甚至改為工廠  
最後响1885年市政府買咗佢修葺過開放俾遊客  

![](/images/belgium3z92.jpg)

繼續行…  

![](/images/belgium3z93.jpg)

**Antigua Plaza de Mercado（舊魚市場）**  
出海捕魚，香港呢就會擺阿天后鎮住  
呢度就係放海神Poseidon  

![](/images/belgium3z94.jpg)

完美嘅倒影  

![](/images/belgium3z95.jpg)

行吓街邊  

![](/images/belgium3z96.jpg)

行幾步又係河邊  

![](/images/belgium3z97.jpg)

過橋，呢條係開得俾船過嘅  

![](/images/belgium3z98.jpg)

**Dulle Griet**  
紅色嘅舊大砲，感覺有啲似消防喉  
（呃！係完全相反嘅嘢呢...）  

![](/images/belgium3z99.jpg)

呢個area係有個Friday Market嘅  
不過今日唔係Friday唯有望望個Jacob van Artevelde雕像  

![](/images/belgium3z100.jpg)

Gent係象鼻糖 cuberdon發源地  
最傳統係咁樣擺車仔檔  
不過之前已經嘗鮮 & 已經怕怕喇  

![](/images/belgium3z101.jpg)

**Westmalle Trappist**  
一坐低就嗌咗支三蒸  
佢係八大修道院啤之一  
亦都被公認為世界最好嘅啤酒之一！  
而且呢一支係堪稱為trappist啤嘅始祖  
綿密嘅啤酒泡中  
係清爽嘅質地卻帶有濃郁嘅果香同麥芽香  
最後仲有淡淡嘅苦味，層次非常豐富！勁正！  

![](/images/belgium3z102.jpg)

**Trappistes Rochefort**  
都係三蒸 & 都係八大修道院啤之一  
寫住個8字但係酒精濃度係9.2%（笑）  
本身只係新年特釀不過實在大受歡迎就變成恆常產品  
麥汁濃度達18，所以個顏色酒食好深  
極！多！氣！泡！  
唔係斟酒嘅問題係隻酒本身就係好泡仲係難散去嘅  
聞到同飲入口衝上嚟嘅係甜甜水果味  
然後就係好似列酒咁嘅酒精味  
去到最後個啤酒花嘅苦味  
啲泡終於散咁啲後，苦味繼續留响口裡面久久不散  
隨之個水果甜又微微出返嚟，好過癮呀喂！  

![](/images/belgium3z103.jpg)

好好飲嘅**Moscow Mule**  
好少見唔係啤酒飲品  
不過見到周圍每枱都至少有一杯咪試吓，好味呀佢！  

![](/images/belgium3z104.jpg)

餐廳叫 **De Parkiet**  
除咗啲啤酒揀得好cocktail調得美味  
嘢食嘅完成度都係好高㗎！  

![](/images/belgium3z105.jpg)

搭路面電車返火車站喇  

![](/images/belgium3z106.jpg)

返歸，火車站圍板都係用象鼻糖！  

![](/images/belgium3z107.jpg)

 返到Brussel，夜一夜嘅呢度都仲係非常多人  

![](/images/belgium3z108.jpg)

唔會同人逼啦！去坐低慢慢飲返杯 @**Au Bon Vieux Temps**  
**Tripel Karmeliet**：修道院啤（again）！酒精度8.4%，泡沫細密厚身，混雜唔同嘅甜味之中再帶微微苦味  
**Bourgogne des Flandres**：Burgge啤，既焦糖又黑麥包咁嘅味，香口卻清爽唔錯唔錯  
**Mort Subite Kriek Lambic**：熟悉嘅車厘子味啤，因為擒日都有飲啊！  
**Mort Subite Gueuze Lambic**：同kriek呢種車厘子截然不同嘅酸 x 甜味，濃烈嘅酸味直衝上腦  

![](/images/belgium3z109.jpg)

好好傾飲吓飲吓要追加飲料㖭…  
**St. Bernardus °12**  
用好開心嘅神父做招牌   
又話說佢係被公認為世界最好嘅啤酒之一  
擁有100評分嘅美譽！  
淡淡橘香，入口先係帶甜味嘅苦味不過又好快散去  
跟住留低嘅又嚟另一陣微微苦澀味  
不過唔會好濃厚勁順口，完全唔覺佢係有成10%酒精度  

![](/images/belgium3z110.jpg)

**Corsendonk Christmas Ale**  
聖誕嘅味道：有住深沉嘅顏色  
輕輕嘅莓果味焦糖甜味，又有辛香味同麥味最後由啲啲苦味  
真係好似食緊液態嘅聖誕限定香料雜果果仁黑麥包咁  

![](/images/belgium3z111.jpg)

cheers～～～

  

  

飲完就舒舒服服瞓覺去！

  

{{<belgium>}}  
