---
title: '[小酌酒巡比利時] Day4：Leuven → Brussel'
date: 2019-06-12T00:11:00.002+08:00
draft: false
aliases: [ "/2019/06/day-41leuven.html" ]
tags : [travel - België & Nederland (Belgium & Netherlands)]
---

早餐都未食，就 (又)搭假日六折火車出發...  

![](/images/belgium4z1.jpg)

今日向東行  

![](/images/belgium4z2.jpg)

冇去到都幾東吓嘅Liège（列日）  
只係近近地嚟**Leuven（魯汶）**  

![](/images/belgium4z3.jpg)

落咗火車行段小小嘅路就去到市中心  

![](/images/belgium4z4.jpg)

文學家**Justus Lipsius**嘅雕像  

![](/images/belgium4z5.jpg)

**Sint-Pieterskerk（聖伯多祿教堂）**  
响986年本身係一間木教堂but 1176年燒清光  
然後再用石頭嘅羅曼式建築replace返  
而家見到嘅歌德式樣係建於15世紀  
由1425起到1497超過半個世紀  

![](/images/belgium4z6.jpg)

題外話：右邊個**Stella Artois**好搶眼  
YES！Leuven呢度就係佢嘅故鄉喔！  

![](/images/belgium4z7.jpg)

經過兩次世界大戰嘅破壞  
（1914年火燒冧咗屋頂；1944年炸爛咗教堂北部）  

![](/images/belgium4z8.jpg)

雖然係咁，裡面仲有好多藝術品啊！  
其中有Dieric Bouts畫嘅The Last Supper真跡  
（呢張唔係真跡啦come on）  

![](/images/belgium4z9.jpg)

**Historisch Stadhuis van Leuven**  
勁靚嘅Leuven市政廳  
係15世紀嘅哥德式原市政總部  
有尖塔同牆身共有236個雕像  

![](/images/belgium4z10.jpg)

先飲杯朱古力食件cake做早餐 @**CHCO Chocolate Company**  
有好多款式嘅朱古力（選擇困難！）  

![](/images/belgium4z11.jpg)

有啲嘢到肚就行吓  

![](/images/belgium4z12.jpg)

天朗氣清嘅日子真美好！  

![](/images/belgium4z13.jpg)

行行吓見到好多人排就湊熱鬧 @**Bakkerij Gielis**  
哇哇哇呢舊嘢好L好食！！！  

![](/images/belgium4z14.jpg)

**Deel v/d Oude Stadsomwalling Leuven**  
Leuven中最古老嘅城牆，建於12世紀  

![](/images/belgium4z15.jpg)

**30CC/Kapel, Romaanse Poort**  
本身係教堂而家活化咗做表演場地  

![](/images/belgium4z16.jpg)

佢嘅門係**Romaanse Poort**（Roman Gate）  

![](/images/belgium4z17.jpg)

沿路嘅花槽個個都唔同拼貼  

![](/images/belgium4z18.jpg)

兜兜吓...  

![](/images/belgium4z19.jpg)

兜過大學後  

![](/images/belgium4z20.jpg)

去到Leuven最古老 (1738年)嘅植物園**Kruidtuin**睇花  
係種嚟俾醫學生用嘅  

![](/images/belgium4z21.jpg)

哈哈哈啲樹剪到好似cuberdon咁  

![](/images/belgium4z22.jpg)

啲植物食落敷落有咩好我就未知  
但係就咁行吓睇吓心情就已經好好  
絕對有解鬱作用！  

![](/images/belgium4z23.jpg)

**Oude Markt**  
一大～～～ 排露天酒吧嘅地方  
但我唔係歐洲人，唔曬喇去餐廳搵嘢食啦  

![](/images/belgium4z24.jpg)

BELGE AAA級嘅白蘆筍們 @**Troubadour**  
响白蘆筍季節唔喪食係對自己唔住！  

![](/images/belgium4z25.jpg)

好食物配好酒... 飲杯～  

![](/images/belgium4z26.jpg)

食完飯，話晒响啤酒鎮都仲想再飲返杯  
可惜最想去嘅[Domus](https://domusleuven.be/)今日公休呢...  

![](/images/belgium4z27.jpg)

又如何？要飲酒有幾難？  
@**De Metafoor**，今朝兜過已經想入嚟  
有tap有樽裝是但啦咩都嗌啲  
**Brugge Tripel**：响Brugge冇飲到嘅啤，純厚麥香中帶香濃麥芽味，超平衡嘅味道太美味！  
**Groenendael Egotripel**：見到頂帽好得意忍唔住點佢，Leuven「地beer」極橘系味道～  
**Bartholomeus Tripel**：樽身有個卡通滑稽神父樣，飄香嘅味道中帶住清純麥味，味道偏苦...  
**Hapkin**：花香味重嘅啤酒，泡沫creamy入口一陣香麥芽味，最後留陣陣乾身果味  

![](/images/belgium4z28.jpg)

間嘢除咗啤酒，見到人哋枱枱都叫呢set  
OMG！好食到痺！！！  
而佢作為今次Leuven嘅結尾實在太美好（撒花）  

![](/images/belgium4z29.jpg)

係時候離開Leuven返去Brussel喇  
仲有半日慢慢玩同食～  

![](/images/belgium4z30.jpg)

不過都係比較懶，返到去Brussel都只係就咁兜吓就搵地方坐低  
飲杯嘢食吓嘢咪幾好... @**Moeder Lambic**  
**Gueuze Tilquin** - 樽身發酵嘅啤酒，強烈嘅old lambics味道  
**Val-Dieu Triple** - 香味甚濃只有一絲苦後勁帶酒精味嘅神父修道院啤  
**Temple du Ciel** - 果香味重甜甜嘅tea pale ale，諗唔到唔叫佢先嘅理由喎...  
  

![](/images/belgium4z31.jpg)

**Planchette Mixte**  
話時話感覺上每樣得少少得少少咁  
其實食食吓都真係幾好飽  

![](/images/belgium4z32.jpg)

睇落一樣但裡面唔同嘢啦（左至右）  
**L'amer des Moeders** - 作為一枚IPA lover嘅我，點樣都要有杯清爽微苦嘅hoppy beer  
**M.E.D.** - 個全名係Moeder Everyday，係呢間啤裡面最清爽嘅light beer，清喉嚨解渴用  

![](/images/belgium4z33.jpg)

坐吓又再飲吓  
  
**Brunehaut Blonde** - 唔係嘢嘢都只著重香味嘅... blonde ale入口係mild啲但係酒精度都有6.5%  
**La Moderation** - 酒吧限定！係double IPA！但香味放大唔止2倍呢～  
  
  
飲飽喇，返去唞吓～  
  
{{<belgium>}}  
