---
title: '[小酌酒巡比利時] Day5：Antwerpen → Brussel'
date: 2019-06-28T00:25:00.001+08:00
draft: false
aliases: [ "/2019/06/day-5antwerpen-brussel.html" ]
tags : [travel-比利時荷蘭]
---

一日向南；一日向西；一日向東  
YES！今日向北呀～  

![](/images/belgium5z1.jpg)

當然係搭火車啦～  
but今日唔係假期冇6折買飛嗰陣啲肉即刻赤赤痛啊陰功  
已經講緊係一粒鐘都冇嘅短程咋（淚）  

![](/images/belgium5z2.jpg)

**Antwerpen-Centraal**  
話說佢係其中一個世界最靚嘅車站  
本身係木車站，有住「鐵路大教堂」嘅稱號  

![](/images/belgium5z3.jpg)

咁呢個城市係鑽石交易市場  
鬼咁有錢... 啲建築梗係可以有咁靚得咁靚啦  

![](/images/belgium5z4.jpg)

開始遊**Antwerpen**喇  
陰天呀啲頂影出嚟唔及得肉眼睇咁金光閃閃  
所以都係親身去啦  

![](/images/belgium5z5.jpg)

**Stadsfeestzaal**  
雖然周圍都好古典石樣 x 金光閃閃咁  
然而行過都係會俾呢座嘢嘅金嚇一嚇停低睇吓  

![](/images/belgium5z6.jpg)

裡面都係咁金...  
原本係市政廳，而家係商場啦  

![](/images/belgium5z7.jpg)

Antwerpen嘅名係嚟自Hand Werpen「丟手」  
所以呢隻手係呢度嘅象徵啊！  

![](/images/belgium5z8.jpg)

今日起身有啲晏變得差唔多中午都未有嘢到肚  
都係搵咗嘢食先再行... @**Tabl'eau**  
啤酒is a MUST啦，餓到9影就隊  
(上) **De Koninck APA** - 香甜果味中帶著焦糖般嘅麥味，so sweet～  
(中) **Antwerpse Koffie** - 即係Irish Coffee啲friend，裡面係含有Antwepen地區嘅烈酒，好好味～  
(下) **La Chouffe Brasserie D’Achouffe** - 隻公仔好似藍精靈（笑），果香同香料味濃hop味柔和  

![](/images/belgium5z9.jpg)

太肚餓個腦load唔到就嗌幾款唔同嘅lunch set  
呢碟係其中一款前菜，有當季食材白蘆筍啊  

![](/images/belgium5z10.jpg)

啤酒唔夠喉要再嚟多杯**Triple D'Anvers**  
都係**De Koninck** 嘅出品（隻杯嘅吊臂都係隻手嚟㗎）  
話晒响Antwerpen嘛緊係飲地beer啦  
金黃色澤香料味強再帶果甜，入口清新aftertaste濃厚  

![](/images/belgium5z11.jpg)

祭好五臟廟就繼續行程...  
**Sint-Annatunnel Voetgangerstunnel**  
河底行人隧道  
建於1931年响1933年開通  

![](/images/belgium5z12.jpg)

要落成31.57米深喎  
梗係需要呢條咁型嘅木！製！電！梯！啦  

![](/images/belgium5z13.jpg)

行過呢條572米長嘅瓷磚裝飾隧道  
舊舊嘅樣有啲似行[関門トンネル](https://hidie.net/kanmon7/)咁（嘻嘻）  

![](/images/belgium5z14.jpg)

兩邊岸都係木電梯㗎～  
木梯郁嘅時候會發出格格格格聲，勁vintage  

![](/images/belgium5z15.jpg)

過嚟Linkeroever最主要係行條隧道  
再望返對面嘅景  
因為舊城區呢邊其實冇嘢好做好嘢好睇同冇嘢好食嘅  

![](/images/belgium5z16.jpg)

係咁e行完就過返對面岸  

![](/images/belgium5z17.jpg)

一大座摩天輪，睇景應該唔錯嘅  
不過冇諗過搭啊  

![](/images/belgium5z18.jpg)

**De Ruien**  
一入去，有陣濃列嘅味道攻入鼻...  

![](/images/belgium5z19.jpg)

佢其實係（要換鞋行）臭臭嘅地底大坑渠  
有人數限制嘅冇卜到就冇得玩喇  

![](/images/belgium5z20.jpg)

**Standbeeld van Brabo**  
綠色嗰隻係「丟手」嘅本雕塑  
Silvius Brabo隻右手就係揸住隻手掌準備掉出去  

![](/images/belgium5z21.jpg)

**Onze-Lieve-Vrouwekathedraal Antwerpen**  
聖母主教座堂條鐘樓好高  
求其舉頭三尺都見到  

![](/images/belgium5z22.jpg)

周圍兜兜吓  

![](/images/belgium5z23.jpg)

慢慢行就OK唔駛搭路面電車  

![](/images/belgium5z24.jpg)

**Toneelhuis**  
華麗嘅演藝劇場  

![](/images/belgium5z25.jpg)

歐洲嘅保育 x 活化做得好好  
一幢靚嘅舊建築就係咁得以保存  

![](/images/belgium5z26.jpg)

**Stadsschouwburg Antwerp**  
舊舊又醜醜嘅共產式建築嘛  
搵個富現代感嘅「蓋」一嘢遮晒佢！唔錯！  

![](/images/belgium5z27.jpg)

**Plantentuin (Den Botaniek)**  
又行吓植物園先  

![](/images/belgium5z28.jpg)

15世紀已經用緊嘅醫學植物園  
除咗好多唔同品種植物之外仲有雕塑等等  

![](/images/belgium5z29.jpg)

好啦！我較熟悉識嘅植物係：麥芽！  
**Vedett Wit** - 清爽甜美嘅extra white，解渴GET！  
**De Koninck Wild Jo Blonde** - 同lunch嘅又唔同喇，係厚泡wild ale，聞落香入口甜之後苦苦咁  
**Papegaei** - 厚厚滑身泡泡，似麵包嘅酵母麥味，加甜甜嘅花香麥芽味，好味呢～  

![](/images/belgium5z30.jpg)

坐吓hea吓又再飲吓，旅行係要放鬆not匆匆忙忙啊  
**Maredsous Tripel** - 因為入樽後會進行二次發酵，個甜味更香濃，仲係近焦糖乾果嗰種！  

![](/images/belgium5z31.jpg)

**Cornet Oaked** - 果香 x 酒精嘅味道，後續微苦層次豐富  

![](/images/belgium5z32.jpg)

but oh no hea還hea  
都要time to say goodbye  
返Brussel喇～（cya Antwerpen）  

![](/images/belgium5z33.jpg)

Mmm... 返到嚟Brussel就食癲喇要  
咪睇個天仲未日落光光地咁，其實都成晚上九點喇  
咁食嘢配啤酒又好合理啫  
**Brugs WitBier** - 清新爽口，帶花香味更有濃郁橙皮味  
**Brasserie Le Fort** - Omer嘅出品，見顏色都知會帶香嘅焦糖拖肥味，入口濃厚又不失酵母味  
**Grisette Bio** - 玩味十足酸酸檸檬 x 橙香啤，夏天最啱飲！  

![](/images/belgium5z34.jpg)

青口薯條炸芝士 @**Chutney's**  
一餐滿滿比利時風味  

![](/images/belgium5z35.jpg)

最足嘅風味梗係要有啤酒（！）  
**Tongerlo Blonde** - 飄香嘅麥味，入口帶蜜糖同香蕉甜味同少少苦味  

![](/images/belgium5z36.jpg)

**La Corne Blonde** - 叫得「號角」當然要有個號角先似樣（笑）  
甜麥芽加酵母味，香啦同較乾身後勁微微苦咁啦～  
  
  
飲飽喇，瞓覺！  
  
{{<belgium>}}  
