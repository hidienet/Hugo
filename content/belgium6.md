---
title: '[小酌酒巡比利時] Day6：Brussel'
date: 2019-07-04T23:27:00.001+08:00
draft: false
aliases: [ "/2019/07/day-6brussel.html" ]
tags : [travel-比利時荷蘭]
---

今日唔搭遠程火車，齋留Brussel都玩足一日  

![](/images/belgium6z1.jpg)

飽肚先可以行動 @**Galét**  
等開門都要去食嘅列日窩夫

![](/images/belgium6z2.jpg)

食早餐唔飲啤酒飲咖啡  
原本十五十六嗌唔嗌埋甜嘅嚟食  
點知叫咖啡就已經會送埋  
好L好味啊啊啊～～～（流口水）  

![](/images/belgium6z3.jpg)

食飽就買張Brussel交通卡MoBIB card  
然後走去搭路面電車  

![](/images/belgium6z4.jpg)

搭到總站，天朗氣清行吓路好快到...  

![](/images/belgium6z5.jpg)

**原子球塔 Atomium**  
為1958年呢度舉行嘅世界博覽會而興建  
高102米，連接嗰9粒波波嘅鋼管構成相當於放大1650億倍嘅α鐵嘅正方體crystal structure  
就算今時今日睇佢都係充滿住現代感  
好難相信係咁多年前已經有嘅前衛設計  
  
不過嘛... 個塔呢邊無遮無擋今日仲天氣咁鬼好天朗氣清萬里無雲  
影相係靚嘅but又曬又熱真係要快啲避避呀太陽伯伯  

![](/images/belgium6z6.jpg)

搭電車去飲吓啤食個lunch啦～  
**MASE Pils** - 見佢個樣咁清澈就知味淡淡純粹解渴用（笑）  
**Grimbergen Blonde** - 深焦糖嘅顏色，聞落飲落都滲出甜味嘅味道  
**Lindemans**... [第一日嚟比利時](https://hidie.net/belgium1/)已經鍾意咗呢隻味，熱到唔想諗飲咩飲佢就最穩陣  

![](/images/belgium6z7.jpg)

@**By-Garden's 2000**  
啊！係呀又食白蘆筍喇（其中一款嘢食啦）  

![](/images/belgium6z8.jpg)

**Floralia Brussels**  
食完去城堡睇花 @**Kasteel van Groot-Bijgaarden**  

![](/images/belgium6z9.jpg)

周  

![](/images/belgium6z10.jpg)

圍  

![](/images/belgium6z11.jpg)

都  

![](/images/belgium6z12.jpg)

係  

![](/images/belgium6z13.jpg)

花  

![](/images/belgium6z14.jpg)

除咗花，本身呢度都幾好行（有花就多個理由嚟睇）  

![](/images/belgium6z15.jpg)

上塔頂睇可以望到遠一遠  

![](/images/belgium6z16.jpg)

舒舒服服咁行完就搭火車返中部  

![](/images/belgium6z17.jpg)

**Kathedrale St. Michael und St. Gudula**  
座建築最初可追溯於9世紀  
响13世紀改建成哥特式建築  
曾經舉行過國葬同公主出嫁等儀式  

![](/images/belgium6z18.jpg)

再周街行吓  

![](/images/belgium6z19.jpg)

同埋買「手信」，**Mary**啲朱古力好好食㗎（超推薦）  

![](/images/belgium6z20.jpg)

行完當然要去食飯啦  
不過未有位就响bar檯飲住嘢等陣  
唔知飲咩好就嗌晒是日tap們（左中右啦都係）  
**Brouwerij Alvinne Sour'ire De Mortagne**\- 酸酸嘅味道一嘢就衝上腦，好正呀wow  
**De Ranke Saison De Dottignies** \- 好夠氣，清新中帶香料味最後出返個苦味  
**No Science Whack!** \- 個樣同入口都好似咖啡咁，再有麥味同nuts味，朝早飲都會提神（誤）  

![](/images/belgium6z21.jpg)

間餐廳叫**Nüetnigenough**  
啲嘢非！常！好！食！！！  

![](/images/belgium6z22.jpg)

坐低食嘢嗰陣已經飲完杯tap  
所以叫咗呢支**Oud Beersel Oude Geuze**  
係混咗新舊lambic味道嘅啤酒，啤酒嘅樣但係飲落似wine咁，好過癮  

![](/images/belgium6z23.jpg)

仲有前兩日出現過嘅[**Gueuze Tilquin** ](https://hidie.net/belgium4/)  

![](/images/belgium6z24.jpg)

今日行呀行咗一日早少少返宿  
早返去唔代表早唞嘅  
宵夜嘛... 呢隻裡面有無花果醬嘅芝士波好好食！  

![](/images/belgium6z25.jpg)

食宵夜配啤酒好出奇咩？  
**Flobecq Flo58** - 麥芽x橘香x香料x焦糖x酵母... OMG！層次最豐富呢呢呢～  
  
  
好喇！又去瞓覺喇～  
  
{{<belgium>}}  
