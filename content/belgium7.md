---
title: '[小酌酒巡比利時] Day7：Brussel'
date: 2019-07-08T23:16:00.002+08:00
draft: false
aliases: [ "/2019/07/day-7brussel.html" ]
tags : [travel - België & Nederland (Belgium & Netherlands)]
---

最後一日响比利時喇（淚）  

![](/images/belgium7z1.jpg)

搭電車去兜吓先...  

![](/images/belgium7z2.jpg)

**Parc du Cinquantenaire** | 五十週年紀念公園  
落車行幾步就見到佢  
不過好似冇咩嘢睇咁唔過去喇  

![](/images/belgium7z3.jpg)

歐盟區好大，啲建築物都係大大座  

![](/images/belgium7z4.jpg)

**Parc Léopold**  
呢個公園先係要嚟嘅地方  

![](/images/belgium7z5.jpg)

**House of European History**  
要認識歐盟，先要認識歐洲  
入到去所有嘢都有種似曾相識嘅感覺  
即係呢，以前上堂讀history都有係咁意聽過下書嘅  
（殖民時期長大讀世史就即係歐洲史啊）  
呢度有好多實物同相呀文獻嗰啲  
直頭係溫故知新囉～  

![](/images/belgium7z6.jpg)

好好玩好Q多嘢睇，玩到肚打鼓迫住要搵嘢食...  
（未食過嘢話咁快就到中午 >-<）  

![](/images/belgium7z7.jpg)

等食前要飲返杯  
唔飲啤酒飲餐酒同調得好好飲嘅茶（心）  

![](/images/belgium7z8.jpg)

@**Poule & Poulette**  
啲烤雞超！級！好！食！  
上枱仲會倒酒點火極吸睛  
最緊要係好食！加上肚餓更更更好食！！！  

![](/images/belgium7z9.jpg)

**The European Parliament Hemicycle**  
食飽飽繼續參觀  
歐洲議會嘛平日只係响螢幕見到  
雖然梗係唔會睇到開會啦（笑）  
但係呢度除咗個會議室仲有唔少嘅藝術品好睇啊  

![](/images/belgium7z10.jpg)

**Parlamentarium**  
趁有時間就去埋呢度  
係歐盟自high樂園咁嘅嘢啦哈哈  

![](/images/belgium7z11.jpg)

有一忽**柏林圍牆**遺跡响度  
人啊！一定要記住歷史嘅教訓啊！  

![](/images/belgium7z12.jpg)

玩夠就搭巴士走喇～  

![](/images/belgium7z13.jpg)

**Palais de Bruxelles**  
响巴士完成嘅景點布魯塞爾皇宮 XD  

![](/images/belgium7z14.jpg)

**Eglise Saint-Jacques-sur-Coudenberg**  
新古典主義嘅教堂一座  

![](/images/belgium7z15.jpg)

返到起點就拎行李走  
臨走都要食返塊比利時waffle @**Vitalgaufre**  
外微脆裡面韌韌的好食呀  
要記住呢種味啊～  

![](/images/belgium7z16.jpg)

畀錢買時間，搭又快坐得又舒服嘅Thalys！  
  
  
bye bye Belgium（& say Hello to [荷蘭](https://hidie.net/amsterdam1/) ～）  
  
  
{{<belgium>}}  
