---
title: '[雞] bhc'
date: 2019-01-27T21:04:00.000+08:00
draft: false
aliases: [ "/2019/01/bhc.html" ]
tags : [flavor - 行膳積腹, flavor - 飲！]
---

去首爾嗰陣都有食過呢間炸雞  
不過當時就唔覺得非常驚艷  

![](/images/bhc.jpg)

**BUU-LINKLE**  
居然會俾呢兜雞深深咁吸引  
脆身嘅皮被滿滿嘅芝士粉包覆住  
裡面啲雞肉嫩滑多汁仲留有好香雞味  
個炸漿做得太好  
食雞食到最後一件  
裡面啲肉都仲係又嫩又熱㗎！  
點唔點個乳酪醬都OK呀  

![](/images/bhc1.jpg)

齋食炸雞好悶嘅  
啲炸薯條細細條咁  
加蜜糖芝士醬，鹹鹹甜甜咁少少怪  
夾埋杏仁片食嘛...  
我極力地响食薯條嗰陣避開啲汁  
  
而右手邊嘅波波好正呀  

![](/images/bhc2.jpg)

（咬～）  
係芝士波呢！  
小心咬開硬脆嘅外皮  
就食到融化咗嘅韌韌芝士  
漏嘅程度唔會輸俾芝士炸雞  
但係實在好好食，漏就漏啦哈哈  

![](/images/bhc3.jpg)

set裡面嘅salad  
大大兜幾足料  
味道唔錯嘅冇咩特別咁啦  

![](/images/jinropeach.jpg)

**Jinro TokTok Peach**  
今晚食炸雞唔想配冇味韓啤  
更加唔會想飲火酒燒酒  
飲呢支桃味含極微量酒精嘅汽水囉唯有  
唔會太好飲亦唔會好差咁囉  
飲有氣嘅嘢配炸嘢都算OK嘅...  
  
延伸閱讀：[\[seoul time\] Day6：BHC치킨](https://hidie.net/seoul6g/)
