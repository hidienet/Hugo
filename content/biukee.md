---
title: '[潮] 標記樂園潮州粉麵菜館'
date: 2020-11-14T18:30:00.000+08:00
draft: false
images: ["/images/biukee.jpg"]
tags : [flavor - 行膳積腹, satisfaction - 黃店懲罰日]
---

去潮食bill gates樂園～～～  

![](/images/biukee1.jpg)

食打冷點都要隊返枝啤  
**藍妹**囉，唔想飲大陸啤嘛...  

![](/images/biukee.jpg)

嗌到成檯都係就最高興  

![](/images/biukee2.jpg)

**滷水鵝件**  
食鵝一定要有骨落地先夠香  
唔會揀切薄片無得自己咬斷纖維嘅鵝片啦  
鵝肉本身味香唔會太濃  
滷水鹹鹹地又夠入味，正！  
啊！唔好漏咗墊底嘅厚切豆腐喎  
皮韌內厚實好味㗎～  

![](/images/biukee3.jpg)

**潮州煎蠔餅**  
睇個樣都feel到佢脆到爆  
超脆炸漿裡面只係得蠔同蠔同蠔  
完全無多餘嘢  
擺明就係一堆鮮蠔直炸就係美味啦！  

![](/images/biukee4.jpg)

**香煎墨魚餅**  
晌橙色墨魚同打膠再煎嘅墨魚之間  
揀咗呢樣手工貨  
外皮脆炸裡面超超超彈牙，咪就係好食囉  

![](/images/biukee5.jpg)

**標記酥炸豬大腸**  
出得嚟食，乜嘢痛風膽固醇都死埋一邊  
個豬腸衣炸得咁卜卜脆  
腸又新鮮洗得乾淨無臊味  
咁好食最多食完先再懺悔囉...  

![](/images/biukee6.jpg)

**滷水豬耳**  
軟滑啫喱耳仔肉同脆脆軟骨  
擋不住的美味，啦啦啦  

![](/images/biukee7.jpg)

**椒鹽茄子**  
咁惹味嘅炸嘢真係點都抵抗唔到  
熱辣辣外香脆內軟又juicy  
實在太太太未妙喇（跳起yeah~）
