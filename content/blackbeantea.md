---
title: '[tea] 黑豆茶'
date: 2017-10-16T09:38:00.000+08:00
draft: false
aliases: [ "/2017/10/tea.html" ]
tags : [flavor - 飲！]
---

為身體好又好；為皮膚好亦好  
甚至係為瘦身都好  
黑豆都係我上午返工必備嘅食物  
  
之前都有講過會[食黑豆](https://hidie.net/blackbeanbook/)  
但係相比起脆口嘅  
朝早都係鍾意食濕口啲嘅嘢...  

![](/images/blackbeantea.jpg)

所以**黑豆茶**就成為近年嘅最愛早餐  
呢兜仲係朋友**自家炒**嘅黑豆（！）  
炒到爆皮後就OK㗎喇  
拿起一手掉落杯  
用熱水浸好個茶就搞掂  
飲完啖茶就跟手食埋啲豆  
簡單夠味又算飽肚  

![](/images/blackbeantea1.jpg)

咁當然唔可以幾時都要朋友炒㗎嘛  
如果連自己都懶得炒  
仲可以去百円店買呢款  
**中村食品産業 感動の北海道 黒豆茶**  
碎上嘅北海道黑豆  
仲要係冇漂白嘅茶包袋  
都幾好味㗎不過飲佢嘅話就唔食啲豆喇  
一來豆太碎二來難得拆袋嘛  
  
幾時都係咁懶㗎啦～～～  
  
