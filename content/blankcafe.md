---
title: '[高馡] 留白 Blank Cafe'
date: 2022-08-28T08:00:00.000+08:00
draft: false
images: ["/images/blankcafe.jpg"]
tags : [flavor - 行膳積腹, flavor - 飲！, satisfaction - 黃店懲罰日]
---

要同十幾年冇見嘅人重遇  
幾揀一之下揀咗[轉角‧見](https://hidie.net/kitchencorner/)  
點知去到嘅時候兩條友都無睇門牌入咗嚟呢間 XD  
（仲要係好耐之後先發現）  

![](/images/blankcafe1.jpg)

**牛油果藜麥大蝦沙律 | Avocado Quinoa and Prawn Salad**  
成兜嘢新鮮新鮮好新鮮！  
牛油果夠晒熟又香又creamy  
啲蝦大大隻爽口彈彈牙  
粒粒藜麥好似個陳醋醬咁令配搭完美  
well，完全ignore咗我唔食嘅火箭菜  

![](/images/blankcafe2.jpg)

**慢煮牛 Bagels | Beef Bagels**  
罌粟籽bagels裡面有新鮮沙律菠菜、  
Cream Cheese、Cheddar Cheese同慢煮牛肉  

![](/images/blankcafe3.jpg)

見有芝士梗係要拉吓絲（節目效果，哈！）  
個cream cheese x cheddar嘛  
一黃一白加上溶化咗睇落好似流心蛋咁  
食落當然係濃郁芝士味  
配埋半生軟熟慢煮牛肉更香  
當然個bagels本身帶韌性有麥香又爆脆兼出味嘅罌粟籽  
嗅覺同味覺都係大大滿足  
好在有新鮮爽脆嘅菠菜平衡返  
（唔係用又苦又爆草味嘅火箭菜，真好）  
成個包變得無咁漏，but會飽肚啦～    

![](/images/blankcafe.jpg)

**班尼迪 | Egg Benedict**  
見到menu有egg benedict通常都會心心眼  
poached egg個蛋白唔會酸個蛋黃又夠流  
雖則唔係最傳統味道嘅荷蘭醬  
不過夾返呢隻蛋又幾好味  
墊層邊脆內仲有油花同肉香嘅煙肉  
配埋底嘅烘得脆脆嘅sourdough好match  
個沙律啲菜都係新鮮貨色  
有埋煙三文魚就令齋菜salad無咁寡，正！  
  
![](/images/blankcafe4.jpg)

**黑松露雜菌意粉 | Creamy Truffle Mushroom Spaghetti**  
係預期中嘅黑松露香  
雜菇好咬唔會乾身  
意粉亦唔會overcook至腍身  
整體係菇味鮮濃卻唔太鹹，唔錯唔錯呢～  

![](/images/blankcafe5.jpg)

**Caffè Latte**  
冬天嗰陣飲熱啡  
standard啡唔酸唔苦咁啦  

![](/images/blankcafe6.jpg)

**Tonic Espresso | Dirty**  
夏天就飲凍嘅  
呢杯tonic espresso就偏酸  
响呢個時間飲都幾爽㗎！  
而dirty嘛個樣唔係好dirty  
啲啡未開始浸不過已經急不及待咁飲（夏天口渴）  
好milky，個啡base唔酸  
但係唔解渴哈哈  
  
話說相隔半年去做兩次  
少有地會翻兜餐廳都已經有啲唔同  
出奇在竟然再响menu度揀  
個沙律同意粉口味都係翻兜返  
好似呢個人咁，隔咗幾多年都好都係會揀返佢  
有啲嘢自己一直鍾意  
無論係點都仲會好鍾意  
就算menu有其他選擇都只會揀返嗰個味道  
唔再試新嘅就唔再試  
因為已經揀咗自己最鍾意嘅，我唔後悔  
我真係唔後悔...  
