---
title: '[smile] 小林製薬 ブレスパルファム フローラルシャイン | はじけるカプセル'
date: 2022-08-04T09:45:00.000+08:00
draft: false
images: ["/images/breathparfum.jpg"]
tags : [glamorous - 蛋臉以外, lifestyle - rosy rosy]
---

七夕喎，同人親近一吓  
畀人索到個口有奇怪嘅味道就唔係幾好啦～  

![](/images/breathparfum.jpg)

**小林製薬 ブレスパルファム フローラルシャイン | はじけるカプセル**  
Breath Parfum，顧名思義一定夠香  
左邊嘅フローラルシャイン floral shine 漱口水  
沖沖沖用緊嗰陣已經一大陣玫瑰味湧出嚟  
比起啲薄荷漱口水多咗層香水嘅味道咁  
嗰種玫瑰味仲要唔係玫瑰花茶隻味  
堅花水味嚟講都幾討好（撒花）  
  
右邊隻はじけるカプセル 爆珠capsule就再堅揪啲  
扁身盒配細細粒爆珠  
放晌袋度啱啱好  
就算戴住口罩要迅速地啪入口都完全唔係問題  
咪睇只係細細一粒  
佢都做足晒「香水」應有嘅層次  
一入口嘅前調係甜美花果香  
中調係好elegant嘅玫瑰味  
到最後以清新果香做結尾  
  
同埋都幾long lasting  
keep住個口香香地  
又唔使好似好寸咁香口膠噍噍吓  
真係唔錯唔錯呢！  
