---
title: 'Burberry 紅黑格仔手巾'
date: 2018-04-26T11:27:00.000+08:00
draft: false
aliases: [ "/2018/04/burberry.html" ]
tags : [lifestyle - zakka]
---

紙巾呀抹手紙真係好方便  
抽一抽抹一抹乾手淨腳  
然後呢張紙咁嘅物體  
佢嘅使命完成  
伴隨著係生命完結  
  
直接入堆！填！區！  
  
e？乜佢唔係紙嚟㗎咩？  
唔可以回收㗎？  
  
係呀！紙巾係冇得回收再造  
所以用過嘅紙巾只係件純垃圾  

![](/images/burberry.jpg)

話說今日係無紙巾日  
不過就算係咪呢啲日子  
我都會帶住手巾  
  
奢華感足帶啲虛榮感嘅Burberry  
大大條正方形輕薄類型  
多位抹易摺得細而且快乾  
一用就用咗十幾年  
平日都係掉去洗衣機度洗㗎咋  
咁多年啲色呀線呀都冇點走  
  
除咗抹嘢之外  
有時會拎佢嚟包嘢  
就咁包就用少好多細膠袋  
  
唔知由幾時開始  
就變成帶手巾嘅只係BB小朋友幼稚園生  
其實從細細個唔係已經知道  
抹嘴抹手就要用手巾仔㗎喇咩？  
人大咗就失晒憶呀？  
抹手紙仲要有唔少漂白劑化學劑  
用得多都唔肯定會唔會對皮膚有冇傷害  
（見啲同事成日整濕張抹手紙直接放上飯面叮飯其實覺得好恐怖）  
  
就算做唔到對世界有偉大貢獻嘅人  
都至少做一個善良嘅人  
唔好一直破壞自己生存嘅地方  
對自己都好啲吖～  
  
如果冇帶手巾嘅習慣唔緊要  
Never too late㗎  
由今日起就搵返條手巾  
用少張紙巾啦！