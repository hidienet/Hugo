---
title: '[包] Burger Land'
date: 2022-10-12T10:00:00.000+08:00
draft: false
images: ["/images/burgerland.jpg"]
tags : [flavor - 行膳積腹, satisfaction - 黃店懲罰日]
---

習慣咗用電子貨幣   
突然間肚仔餓要食嘢先發現冇cash  
附近想食嘅幾間餐廳又cash only喎  
好在，都仲有又想試又收電子貨幣嘅餐廳啫（老尷）  

![](/images/burgerland1.jpg)

等食中...  

![](/images/burgerland2.jpg)

**貝羅菇雙重芝士牛肉漢堡**  
啊啊啊啊啊！（崩潰中）  
餓得滯就咁睇menu見到Best Selling就嗌佢  
居然冇睇到menu底部有更想試嘅**香芒手打蝦堡**㖭！！！  
  
跟配薯條係外脆內鬆軟嗰種  
熱辣辣鹹香有滿滿薯味  
不過，又未去到唔加茄醬都好食嘅程度啦  

![](/images/burgerland.jpg)

個包啲餡係Portobello菇、牛肉、雙重Cheddar Cheese、  
生菜、番茄、洋蔥同呢度特製BL醬汁  

![](/images/burgerland3.jpg)

厚厚一個～  
個包係面頭粉粉入面軟身嗰種好吸汁    
但係就算我呢種食得慢嘅人去到最尾都唔會濕晒過腍  
菇嘅份量都幾多而且好多汁  
好彩其中一層融化咗嘅芝士同啲菇黐埋一齊  
咁啲菇片們就唔會一邊食一邊跌keep得住優雅  
塊牛肉係Angus Beef  
肉味香濃加上肉汁非常多，好很正！  
芝士係double份量  
個包又前到後都食到個鹹香  
就連蕃茄同生菜都十分新鮮爽脆  
菜同肉嘅比例啱啱好  
食完成個包好滿足得嚟唔覺得肥漏漏～  

![](/images/burgerland4.jpg)

跟餐嘢飲揀咗**水果茶**  
夠凍又唔會好甜，唔錯唔錯！  
