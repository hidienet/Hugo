---
title: 'Bursting Bold: Solo Exhibition of Merijn Kavelaars'
date: 2018-05-16T16:14:00.000+08:00
draft: false
aliases: [ "/2018/05/bursting-bold-solo-exhibition-of-merijn.html" ]
tags : [amusement - exhibition]
---

呢排係俾French May圍住嘅  
不過都仲荷蘭緊㗎  

![](/images/burstingbold.jpg)

今次去睇呢位荷蘭藝術家**Merijn Kavelaars**  
響應返[Dutch Days](https://www.hidie.net/2018/04/dutch-in-neighbourhood-dutch-flower.html)，响香港擺嘅首個展覽  
主題係講爆破同勇氣  

![](https://c1.staticflickr.com/1/907/42126251531_f6b67ee65e_z.jpg)

**Bursting Bold**  
好得意嘅自創字體呀  
每粒字都拎嚟玩，好細路feel  
（頭一個B字反轉咗，會俾怪獸家長評為讀寫障礙㗎）  

![](https://c1.staticflickr.com/1/903/27255767997_afcb642c56_z.jpg)

**Dogma the Dog**  
封面作品，但係真跡最大嘅分別係顏料  
金色嘅部份落入普通印刷品  

![](https://c1.staticflickr.com/1/830/27255767507_6ccf173cbe_z.jpg)

就會變咗啡色㗎喇  
（booklet都係咁）  

![](https://c1.staticflickr.com/1/955/42126234901_a1d36eaa8e_z.jpg)

**Isind**  
展館係俾佢將畫作無邊際延伸  
如果平日咁樣畫牆法實俾阿媽鬧死  
然而唔係現場睇  
之後就只見到一幅畫  
仲係cut咗啲位唔完整嘅  

![](https://c1.staticflickr.com/1/976/41225310515_74ccee05e6_z.jpg)

**Mr. Burst**  
除咗塗鴉樣式創作  
都有就咁marker on paper作品  
好一連串機械嘢  
諗起平時啲電腦嘢咁牽一髮會動全身咁（哈）  

![](https://c1.staticflickr.com/1/947/27255765027_71a62a456b_z.jpg)

**No Gloves**  
圖畫加字想唔知佢講咩都唔得啦  

![](https://c1.staticflickr.com/1/826/42126247741_bcb909995d_z.jpg)

**Nihao Miauw**  
又一牆身係畫作一部分  
如果只係得幅四方圖  
點睇到佢本身係隻爬爬吖？  

![](https://c1.staticflickr.com/1/974/40319161590_343822934f_z.jpg)

**Magic**  
啲黑色墨係中式墨汁嚟㗎  

![](https://c1.staticflickr.com/1/824/42126243751_a71a0f3f2d_z.jpg)

（左）**KKlats**  |（右）**PPats**  

![](https://c1.staticflickr.com/1/979/41225316115_7c02763857_z.jpg)

**Untitled**  
你都噏唔出幅嘢係咩  
咁我又應該由咩位去參透呢？  

![](https://c1.staticflickr.com/1/824/42126239331_caa6f11099_z.jpg)

側跟都有畫咗嘢  
呢啲咪係細節嘅detail位囉～  

![](https://c1.staticflickr.com/1/950/41225313585_8b2c92723f_z.jpg)

真係好似啲細路通屋畫嘅畫囉哈哈哈