---
title: '[高馡] Cafe REVOL'
date: 2021-03-01T09:30:00.000+08:00
draft: false
images: ["/images/caferevol.jpg"]
tags : [flavor - 飲！, flavor - 行膳積腹, satisfaction - 黃店懲罰日]
---

咁啱REVOL呢度唔使等位  
當然要入去食返個早餐  

![](/images/caferevol.jpg)

爆餡牛角包 + 咖啡嘅組合好難唔good morning喎  

![](/images/caferevol1.jpg)

**牛油果蟹肉牛角包**  
好啦唔可以否認一見到個menu就一眼認定咗佢  
兩樣都係stand out味道但係又好夾嘅combo  
而牛油果本身嘅油加埋較light嘅牛角包又唔會好漏  
加上包包個調味係辣粉  
將全部嘢提香之餘更令油膩度再減低  
完成度超高嘅包包，真心推薦呢～  

![](/images/caferevol2.jpg)

**煙肉蛋沙律三文治**  
唔係人人鍾意食凍嘢  
較熱嘅三文治都好好味啊！  
唔係美式煙肉所以個味道更香  
蛋沙律係蛋黃勁多嗰種  
食落簡直係有種幸福嘅感覺  
加咗大片新鮮菜响裡面咁成件包都唔會太heavy，正！  

![](/images/caferevol3.jpg)

**Long Black**  
嚟呢度當然係為咗佢杯咖啡  
就咁跟餐就有，有諗過飲特色啲  
不過最後都係揀豆脂高少少嘅long black  

![](/images/caferevol4.jpg)

**Americano**  
另一杯都係揀fruity豆嘅black coffee  
無計啦食上面嘅嘢都係飲返啲消滯啲嘅好...  
