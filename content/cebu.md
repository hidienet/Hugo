---
title: 'Blue Blue Cebú（4D3N）'
date: 2017-09-22T09:09:00.000+08:00
draft: false
aliases: [ "/2017/09/blue-blue-cebu4d3n.html" ]
tags : [lifestyle - 逃離852, travel-菲律賓-宿霧]
---

我在Cebú天氣晴  

![](/images/cebu1.jpg)

個天blue blue blue  
個海blue blue blue  
啲魚都大叫blue blue blue  
心情又點會blue呢？  
  
**day 1**  
由機場再坐專車到resort  

![](/images/cebu2.jpg)

呢幾日就匿晌度渡過，yeah～  

![](/images/cebu3.jpg)

resort裡面包嘢食（this is lunch）  
嘢食就普普通通唔係驚艷嗰隻  
不過就同平日啲中餐無分別  
所以乜都食得入口，會飽嘅無餓親  
  
然後留响resort裡面做好耐冇做過嘅嘢：打乒乓波！  
哈哈哈真係好耐冇打喇  
自從初中之後好冇再打過  
除咗乒乓波仲玩咗陣枱波嘅  
但係點玩都唔順手咁  
好快就放棄咗喇哈哈哈  

![](/images/cebu4.jpg)

玩飽咪食晩飯，咁就hea咗一日～  
（...所以今次食唔係重點）  
  
**day 2**  
嚟得海島玩，梗係要出吓海啦  

![](/images/cebu5.jpg)

卜個艇家帶我哋周圍玩先  

![](/images/cebu6.jpg)

呀～～～ 個天氣實在太好喇  
唔會大浪船就冇抛拋吓  

![](/images/cebu7.jpg)

上吓啲唔知咩島跳跳吓咁  
（响岩石上跳？哈哈哈～）  

![](/images/cebu8.jpg)

再去另一個灘度攤抖吓  
and say hello to 兔兔  
咁又一日喇。  
（啲嘢食冇咩特別，skip咗相機食先嘅步驟喇）    

**day 3**  
今日再玩得「深入」啲  

![](/images/cebu9.jpg)

...繼續係擒日嘅艇家帶住周圍走  

![](/images/cebu10.jpg)

個天仲要靚到爆  
心情都靚爆（嘻嘻）  

![](/images/cebu11.jpg)

四圍離陸地都好遠喎  
有咩要做呢？  

![](/images/cebu12.jpg)

船停咗，直接向下望之後  
**落水玩浮潛**喇yeah～  

![](/images/cebu13.jpg)

先同星星玩  
（影完相即刻放返落海）  

![](/images/cebu14.jpg)

之後有人**踩！海！膽！** XDDD  
嗱～ 呢個水域呢  
落水前船員已經話明下面有海膽要小心啲  
點知有條友唔聽人講  
仲要落去用力踩水  
無咩嘅，踩海膽嘛咪俾海膽拮囉  
數過，一共五十幾針...   
又痛又痺嘅感覺喎  
我就呢一世都唔想試喇  
係好幸災樂禍嘅但真係好L好笑呀\_\_你老味  

![](/images/cebu15.jpg)

而隻海膽嘅命(下)運(場)當然係...  
好新鮮，鮮甜中帶海水味  
唔係日本濃郁嘅味道  
呢隻清甜啲，各有各好食啦  

![](/images/cebu16.jpg)

响海玩完又返返去陸地  
食完晚餐再出動  
去成個場只有「男人與雞」嘅**鬥雞場**  
即場賭博，啲鬥雞真係好兇狠  
人聲同雞聲此起彼落  
超好氣氛呢（咯咯咯）  
  
**day 4**  
最後一日就向市中心出發  

![](/images/cebu17.jpg)

搭車車  

![](/images/cebu18.jpg)

出到省先搵嘢食  

![](/images/cebu19.jpg)

鹹嘅甜嘅樣樣都好似唔錯咁  
可能因為resort啲嘢真係真係太普通  

![](/images/cebu20.jpg)

市中心人多車多  
同resort呀沙灘呀海呀嘅清靜地方差好遠  

![](/images/cebu21.jpg)

人就無分別，去到邊啲人都好熱情  

![](/images/cebu22.jpg)

市中心除咗商場就係教堂  
同埋周圍都好多好多人  

![](/images/cebu23.jpg)

覺得無咩好行嘅我哋就搭返車返resort  
响泳池游吓水瀡吓滑梯  

![](/images/cebu24.jpg)

玩到攰就執嘢走喇，byebye～  

![](/images/cebu25.jpg)

個機場極級陽春  
連boarding broad都唔係電子㗎哈哈  
  
  
  
好hea嘅旅程  
連寫都寫得好hea呢～
