---
title: 'Châteraisé - 豊酪 ふっくらブッセとチーズクリーム'
date: 2018-03-13T15:32:00.000+08:00
draft: false
aliases: [ "/2018/03/chateraise.html" ]
tags : [flavor - 螞蟻族, flavor - say cheese]
---

呢間嘢啲預先包裝嘢都係日本直送嘅  
咁啱行過見到有芝士味夾心bouchée  
有三款喎點算好？買晒嚟試囉～  

![](/images/chateraisecheese.jpg)

三款bouchée嘅殼都係一樣  
微微鬆軟甜甜哋外皮脆身餅位半乾身  
而分別就在於個餡  
  
橙色字係**チェダー&エダム**  
即係Cheddar同Edam呢兩隻芝士嘅組合  
cheese cream裡面有啲粒粒芝士  
香嘅，不過兩種cheese平日都有食開  
感覺個味就普通咗少少喇...  
  
啡色字係**カマンベール&くるみ**  
即係Camembert同合桃  
Camembert個味飄飄香咁都幾出呀  
再加埋細細粒脆身碎合桃  
吖！幾好味喎呢隻～  
  
藍色字係**ゴルゴンゾーラ&はちみつ**  
即係Gorgonzola加蜜糖  
Gorgonzola係發酵到中間有藍綠紋嘅芝士  
比Camambert個味再濃多少少  
但係又唔會有種太濃烈嘅味道  
因為佢有蜜糖中和咗  
留低嘅只有香味  
  
佢哋嘅cheese cream份量唔算好多  
所以唔會好肥漏漏  
一次可以KO一整個嘅  
做下午茶就啱啱好喇！
