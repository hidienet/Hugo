---
title: '[台] 程班長台灣美食'
date: 2021-01-11T09:30:00.000+08:00
draft: false
images: ["/images/chengbanzhang.jpg"]
tags : [flavor - 行膳積腹, satisfaction - 黃店懲罰日]
---

政府唔畀返學但係我點都要見吓班長㗎喇（握拳）  

![](/images/chengbanzhang1.jpg)

**程班長台灣美食**  

![](/images/chengbanzhang2.jpg)

**程班長紅燒三寶麵**  
紅燒牛肉麵底裡面有齊牛筋、肉、肚三寶  
炆得超～腍，一咬就斷開無攝渣  
湯汁濃唔太帶藥材味  
厚身粗寬版麵條夠韌性足好好咬呢！  

![](/images/chengbanzhang.jpg)

**程班長牛肉便當**  
我真係好L掛住[台鐵便當](https://hidie.net/taitung8b/)呀（吶喊）  
食住呢兜頂住檔先  
雖然佢個樣真係好衰  
不過係好好食嘅  
牛肉係紅燒牛肉麵走麵 x 湯汁濃縮版  
蒜蓉炒菜新鮮爽脆仲勁大兜  
甜不辣魚肉味重又甜甜咁唔錯唔錯  
紅色假魷魚配菜彈彈牙好送飯  
就連隻本身唔鍾意全熟蛋嘅我都被隻蛋個鹵汁味一嘢啪入口  
白飯香糯軟熟滿滿米味，成兜嘢完成度好高～  

![](/images/chengbanzhang3.jpg)

**萬巒豬腳冷盤**  
豬腳肉爽滑，鹵汁唔會好鹹連鹹菜都唔會好鹹  

![](/images/chengbanzhang4.jpg)

**酸梅汁**  
平唔互搶嘅酸味同甜味  
美味兼解渴呢    

![](/images/chengbanzhang5.jpg)

裡面係有醃話梅㗎

![](/images/chengbanzhang6.jpg)

**阿嬤傳統ㄟ鳳梨冰芋圓**  
鳳梨冰裡面有粒粒醃菠蘿  
芋圓同蕃薯圓唔係全部煮爛晒  
有得晌韌韌芋圓中有微細細芋頭粒同蕃薯粒咬吓  
成杯加埋味道唔會過甜，好好食呢（滿足）  
