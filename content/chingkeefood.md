---
title: '[犇] 創記小食店 Ching Kee Food Centre'
date: 2022-09-20T10:00:00.000+08:00
draft: false
images: ["/images/chingkeefood.jpg"]
tags : [flavor - 行膳積腹, satisfaction - 黃店懲罰日]
---

細個唔鍾意食粉麵飯  
不過又得閒會走去食牛雜撈粗  
人大咗食多好多唔同嘅嘢  
就冇好似以前咁諗去食  
有次佢提起話有間牛腩麵好好食佢成日都會去  
喂呀！帶埋我去啦，好耐冇食過喇～～～  

![](/images/chingkeefood1.jpg)

**招牌牛腩撈粗**  
睇個樣都見到炆得夠腍但唔會冇咗噍頭    
牛味香濃煮汁唔會太鹹而蓋過牛本身個味  
加埋佢個辣油，完勝！  

![](/images/chingkeefood.jpg)

**牛筋牛腩撈粗**  
响牛雜定牛腩之間諗咗陣先加嗌  
牛筋夠晒漿口又夠香，好正！  
粗麵質地夠爽又唔會重鹼水味唔錯啊  

![](/images/chingkeefood2.jpg)

**牛雜撈粗**  
呵呵呵都係好想食牛雜撈粗嘛...  
煮汁味香濃牛雜洗得乾淨冇臭味  
呢間嘅牛腩同牛雜都好出色（心）  
  
![](/images/chingkeefood3.jpg)

超～ 多～ 腐乳嘅**腐乳通菜**です。
  
黃藍是政見；好食是良知  
呢間既係黃店（少有聽牛雜粉麵係黃店喔）  
好好食之餘仲係間有人情味感覺嘅小店  
個package好perfect，呵呵～  
