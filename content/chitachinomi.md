---
title: '[串] CHI Tachinomi'
date: 2021-03-26T16:00:00.000+08:00
draft: false
images: ["/images/chitachinomi.jpg"]
tags : [flavor - 行膳積腹 , flavor - 飲！, satisfaction - 黃店懲罰日]
---

嚟到中環碼頭梗係要chill吓...  

![](/images/chitachinomi.jpg)

「とりあえず、生で」（總之先嚟杯生啤）  
都係基本盤[Suntory ザ・プレミアム・モルツ](https://hidie.net/suntorypremium/)啦  

![](/images/chitachinomi1.jpg)

呢度最chill當然因為個地點  
明明廿分鐘就有一班船  
（繁忙時間六分鐘一班㖭）  
但係啲人就硬係要衝衝衝入閘咁  
都幾好睇㗎  
最正係啲人好匆忙咁  
不過又會望住你好悠閒咁食嘢飲啤酒 XDDD  

![](/images/chitachinomi2.jpg)

cheers～  

![](/images/chitachinomi3.jpg)

**土手燒**  
濃味噌煮牛肉  
味道香濃又入味  
送酒一流！  

![](/images/chitachinomi4.jpg)

**燒鰻魚**  
蒲燒鰻魚醬汁甜燒得脆脆咁好好味呢！  

![](/images/chitachinomi5.jpg)

**鹽燒牛舌（限定）**  
厚肉多汁嘅牛脷  
餐牌到見到無理由唔食嘛...  

![](/images/chitachinomi6.jpg)

**日本雞皮 | 雞肉丸**  
雞皮最外面脆脆而裡面仲係留有雞脂  
一咬爆出雞油真係好鬼正～  
照燒汁雞肉丸軟軟滑滑咁都唔錯啊！  

![](/images/chitachinomi7.jpg)

**牛肉粒**  
牛味濃郁又唔韌  
簡單用七味粉調味就已經好夠

![](/images/chitachinomi8.jpg)

**京蔥 | 秋葵**  
爽口爆甜嘅京蔥真係無得輸  
燒過嘅秋葵外乾內軟  
留有微微青味唔滑潺潺  

![](/images/chitachinomi9.jpg)

**玉子燒**  
甜甜fluffy嘅煎蛋做ending，正！  

![](/images/chitachinomi10.jpg)

雖然今次食唔到豬腩葡萄卷燒飯團同燒菠蘿  
亦依然夠飲飽食醉呢～～～  
