---
title: '[潮] 醉潮館'
date: 2022-09-30T10:00:00.000+08:00
draft: false
images: ["/images/chiuchowfood.jpg"]
tags : [flavor - 行膳積腹]
---

就咁同佢食容易揀嘢  
一再多啲人就弊  
呢個唔食呢樣嗰樣  
嗰個又話唔肚餓唔好嗌咁多  
好啦咁，最後個份量變得...  
同佢平日我哋兩個食得晒嘅份量差唔多 XDDD  

![](/images/chiuchowfood.jpg)

**醬滷拼盆**  
一次過食墨魚、紅腸、豬耳、豬腩肉、溏心蛋、韭菜同豆腐  
無一般潮州老舖咁死鹹  
不過又講唔出有咩特別驚艷之處咁  
（可能因為有我唔食嘅紅腸啩）  

![](/images/chiuchowfood1.jpg)

**椒鹽孖寶一口方塊**  
鹹嘅椒鹽豆腐 x 加煉奶就甜嘅炸饅頭  
香口嘢，正！  
最正係啲炸蒜粒  
所以饅頭鹹甜食都可以  

![](/images/chiuchowfood2.jpg)

**冬菜粉絲蒸九肚魚**  
好啦個個都話自己熱氣咪揀一碟炸嘢就算  
反正九肚魚滑捋捋好過癮呀  
平時就食開炸嘅  
估唔到蒸嘅都幾好味  
然而濕笠笠加滑潺潺又真係冇炸嘅咁多層次  
有得畀我揀都係鍾意炸嘅多啲，哈！  
（椒鹽九肚魚die-hard fansです。）  

![](/images/chiuchowfood3.jpg)

**豬油渣炒菜心**
充滿油令令嘅色澤  
菜新鮮夠爽唔帶苦味  
豬油渣有香唔臊  
鹹鹹地其實送酒就一流  
但係肚入面有BB繼續禁酒中  
  
無得試佢嘅招牌菜**潮汕砂鍋海鮮粥**  
有冇得飲佢嘅**炖湯**  
見到啲嘢食感覺上未到去食呢度最特色甚或係去緊食潮州嘢  
雖然都算okay叫食吓大排檔嘢咁  
不過是但啦，唔到你有say時係要就吓大圍㗎喇...  
