---
title: '[粵] 潮州人 花膠米粉'
date: 2021-03-11T19:30:00.000+08:00
draft: false
images: ["/images/ciuzauese.jpg"]
tags : [flavor - 行膳積腹, satisfaction - 黃店懲罰日]
---

雖然間舖叫「潮州人」  
但賣嘅唔係潮州菜  
個名只係想秉承潮州人刻苦耐勞嘅精神啫...  

![](/images/ciuzauese1.jpg)

樣樣醉小食都好吸引咁  
取捨完就叫呢幾款  

![](/images/ciuzauese2.jpg)

**師父醉雞翼**  
响佢同甘香醉鮮蝦之間揀真係有啲糾結  
不過都係敵唔過懶得剝蝦殼呢關  
加上隻雞翼係搬埋師父出嚟  
都要試試阿師父嘅真功夫  
花雕味OK濃味道滲到入肉  
皮夠爽唔多油都幾好味    

![](/images/ciuzauese3.jpg)

**溏心醉蛋**  
話之你有雞先定有蛋先  
有醉蛋就一定會嗌先  
真係堅溏心嗰隻，咁高質嘅嘢冇嗌錯嘅  

![](/images/ciuzauese4.jpg)

**古法醉鮮鮑魚**  
因為CP值幾高咁就叫夠佢兩隻  
浸得夠時間連鮑魚入面都夠酒味  
而鮑魚本身嘅鮮味都仲响度，好正！

![](/images/ciuzauese.jpg)

啲菜上得好快  
呢頭影完小食啲主食都到齊  

![](/images/ciuzauese5.jpg)

**蠔皇花膠撈米**  
一～ 大～ 塊～ 炆花膠就撻咗响撈米粉上面  
放啲蠔油就啱啱好  
幾廿蚊就食得咁豪氣响邊度搵？  
仲係好食嗰隻喎  
花膠炆得又漿又腍唔會腥  
配幼身米粉就唔會too heavy  
個沾麵湯底都係餚湯貨色  
成碟嘢完成度超高呢～  

![](/images/ciuzauese6.jpg)

**招牌花膠米粉**  
相比撈米，湯米係冇咁鹹（pat蠔油）嘅  
同埋啲膠會溶咁啲落個湯底度  
個湯就再濃郁啲  
撈米湯米各有各好啦！  

![](/images/ciuzauese7.jpg)

**有機鮮豆漿**  
唔太甜都叫有豆味幾好嘅  

![](/images/ciuzauese8.jpg)

**媽咪龍眼蔘蜜**  
然而有其他自家製嘢當然唔會放過  
微甜帶蔘味又潤潤哋咁  
仲夠晒凍唔錯唔錯  

![](/images/ciuzauese9.jpg)

**榴槤雪糕雙球**  
係嘅，呢球嘢係香榴槤味嘅  
亦都唔會好甜咁，係呢餐嘅完美句號呢～    
