---
title: '[live] 2017 CNBLUE LIVE [BETWEEN US] IN HONG KONG 後記'
date: 2017-08-31T13:16:00.000+08:00
draft: false
aliases: [ "/2017/08/live-2017-cnblue-live-between-us-in_31.html" ]
tags : [amusement - zene]
---

要歌有歌，要樣有樣  
仲有無語言障礙嘅娛樂性  
  
投入聽投入玩，癲返晚喇喂！  
  
**소리질러～～～～～～～**  

![](/images/cnbluelive2017a.jpg)

  
（今次冇大backdrop，得點影都反光嘅彩印poster）  
  
同開FNC Kingdom一樣係7點開場  
7點鬆啲就開波始喇  
  
\[Intro\]  
Radio  
When I was young  
Domino  
I'm Sorry  
\-MC-  
Can't Stop  
It's You  
Love Girl  
Sweet Holiday  
LOVE  
\-MC-  
Lie  
Blind Love  
Royal Rumble  
In My Head  
\-MC-  
이렇게 예뻤나（You're So Fine）  
Face to Face  
Wake Up  
\-MC-  
Feeling  
Coffee Shop  
신데렐라（Cinderella）  
헷갈리게（Between Us）  
～Encore～  
Catch Me  
～Acoustic Session～  
小酒窩  
Despacito  
사랑빛（Love Light）  
Manito  
\-MC-  
Young Forever  
  

\------------------------------------------------------------

  
{Intro}  
Band sound x EDM  
強烈嘅節奏令所有人極速進入hyper狀態  
  
《Radio》  
由EDM一轉就入電子琴音  
違和感零甚至有啲太適合作為呢首歌嘅前奏  
強勁節拍 x 輕快音韻  
本身都已經好鍾意  
live版仲係極致版，太著迷喇～  
  
《When I Was Young》  
重節奏得好易令人點頭如舂蒜嘅歌  
將was同young連住嚟唱感覺好得意  
  
《Domino》  
又返嚟EDM time  
原本對呢種音樂唔算好歡喜  
但係融入band到個化學作用又幾好  
可能係因為對佢哋嘅音樂風格大致都滿意啩...  
  
《I'm Sorry》  
「미쳤어！완전히 미쳤어！」  
Are you crazy？  
YES！I AM！！！  
  
咁樣一連四首歌  
已經令我嗌到癲同跳到癲  
完全陷入瘋狂狀態  
  
\-MC-  
都係佢哋用廣東話 x 英文再侵啲國語介紹自己同打招呼  
講吓掛住你哋、讚吓啲人好靚好勁嗰啲  
同埋話第十 (一)次响香港演唱  
好鍾意香港同「你哋」～  
得啦得啦，你哋講乜觀眾都會嗌   
不過咁有誠意用晒港人熟悉用語都係好窩心嘅  
  
《Can't Stop》  
一齊唱嘅歌  
鋼琴後入band  
慢到急速（唔可以只用「快」嚟形容）  
再全場應援，好易中毒嘅歌  
  
《It's You》  
「Woh Wooooh...」  
明明歌詞係Oh baby girl it's you  
但佢硬係要將it's you唱到EAT YOU咁  
真識食呀（喂！）  
  
《Love Girl》  
哇～ 竟然係揀《FIRST STEP》嘅歌  
「I want you oh my love~」  
「L.O.V.E. GIRL x2」  
「L.O.V.E. BOY x2」  
  
《Sweet Holiday》  
更驚喜嘅係《BLUELOVE》裡面嘅歌  
band sound感加咗  
再比以前油膩嘅唱腔成熟啲  
首個好聽咗廿倍！  
（話說嗰隻碟我有一半晌聽嗰陣會飛走...）  
  
《LOVE》  
都係上面隻碟嘅其中一首  
演唱會成日都唱  
因為係一首好好玩好開心嘅歌  
  
\-MC-  
嗱嗱嗱～ 容和話佢好有energy  
仲有好多貨㗎！  
  
《Lie》  
原先日文版嗰陣呢（莫講話冇咁識聽嘅韓文）  
唔太鍾意宗泫把聲為主嘅柔弱演繹  
果然live係有魔性  
成首歌變得剛強咗  
加上bridge同chorus係二重唱  
又係一首從「熟悉」到「幾鍾意」嘅歌  
  
《Blind Love》  
漫天銀色紙仔  
同咁浪漫嘅音樂真係好配呢  
  
《Royal Rumble》  
聽專輯嘅時候  
總覺得呢首好詞《Stay Sober》咁致敬Oasis咁  
個唱腔同編曲真係好似Laruku（L'Arc~en~Ciel）  
唱得好「hyde」吓  
但係live呢又擺脫晒呢個味  
係CNBLUE嘅音樂  
係容和獨有嘅聲線  
要聽band，一定要聽LIVE！！！  
  
《In My Head》  
超強勁節奏  
就係會令人跳呀跳呀一直跳  
同埋落足力有心嗌出"IN MY HEAD!!!"（耶～）  
  
\-MC-  
「I'm not crazy！我是天才！」by容和  
wakakakakaaaaa XDDD  
  
《이렇게 예뻤나》（You're So Fine）  
「이렇게 예뻤나」～뻤나 babe  
「성격에 두 번 놀라」 ～놀라 babe  
之前隻《2gether》其實有啲失望  
不過呢隻細碟嘅主打  
又返返嚟CNBLUE超輕鬆  
令人覺得好開心嘅旋律  
  
《Face to Face》  
好搖擺搖擺嘅一首歌  
輕快嘅歌真係好適合佢哋  
  
《Wake Up》  
响日巡見得多  
真係有機會玩一次wake up wake up  
唔知點解周圍慢熱啲咁  
但係之後啲人知玩法  
就一齊wake up wake up囉呵呵呵  
  
\-MC-  
永遠愛boice啦  
會返嚟，一定會返嚟再唱  
（OK，都會繼續同HIMHIM嚟睇㗎！！！）  
  
《Feeling》  
原本係慢板入快板  
今次演繹就連慢嘅位都重節奏咗  
令成首歌變得好統一  
兩種版本都好聽  
要揀，一定係揀聽live（握拳）  
  
《Coffee Shop》  
搖擺呀擺呀嘅歌  
聽一千次一萬次都唔會厭嘅歌  
唔止用中毒呢形容喇～  
  
《신데렐라》（Cinderella）  
出碟嗰陣覺得首歌普通  
只係穩陣嘅風格  
都係啦，聽live就會唔同  
再者歌者容和咁鬼high  
見到好難唔一齊癲㗎喎  
  
《헷갈리게》（Between Us）  
今個tour同新碟《7ºCN》嘅主打歌  
初初聽會R晒頭嘅  
唔明點解會係出呢種風格嘅歌  
不過啦佢哋啲歌好衰嘅  
聽聽吓就好快聽順耳  
再聽現場演唱就更不得了  
會深深愛上呢種厚重嘅beat  
（我聽J-rock大㗎，呢種曲風梗係易接受啦～）  
  
～Encore～  
玩人浪，玩幾round佢哋就出嚟喇。  
  
《Catch Me》  
講真吖，首個啲歌詞好低B（唔好打頭）  
旋律都係穩打穩紮嘅CNBLUE嗰隻  
就係易應援，咩人都易聽易投入可以一齊玩  
  
～Acoustic Session～  
真心鍾意呢一part ↓↓↓  
  
《小酒窩》  
容和之前响新加坡同Solar表演過  
佢諗住唱幾句  
殊不知全場都識唱  
可能佢眼中只有JJ唔知道原唱女聲係阿Sa啦  
所以香港人識唱完全唔出奇  
當年首歌都幾hit  
應該華語人都會識唱嘅...  
  
《Despacito》  
好一首要B minor先唱到嘅西班牙神曲（爆笑）  
只係唱副歌啦佢  
當然好多字都係啦啦啦呼呼嘟嘟咁瀨過  
音準嘅，至少夠氣氛夠搞笑吖  
  
《사랑빛》（Love Light）  
台下一路要求先唱一段  
有啲懷疑因為鑊鑊大家都應援唔到最後個段  
今次就直頭唔唱  
廢事到時又搞到尷尷尬尬啦  
（講吓啫...）  
  
《Manito》  
acoustic part主要係唱呢首歌  
極清新，點聽都聽到耳仔懷孕  
嗱～ 又要講日巡：  
最好聽嘅《Blue Sky》就係同呢首一樣  
四個人每人唱一啲  
堅講，佢哋比好多男團都唱得好  
加埋佢哋個樣都幾無敵  
唔好跳舞就得喇（笑）  
  
\-MC-  
呃呃呃，last song喇？  
  
《Young Forever》  
「Stay young forever！」  
好令人感動嘅一首歌  
比《Try Again Smile Again》更進步嘅歌詞  
  
超興奮嘅兩個半鐘  
嗌到喉嚨痛  
跳到肌肉痛（+胃痛）  
就因為有咁精彩嘅演出  
一齊都係值得㗎！  
  
好想講圓滿嘅演唱會  
都唔應該同其他比較  
只不過香港人一見開燈就會離場  
首爾場嘅第二場係有2nd encore呢 TT  
（有《외톨이야》㗎頂！！！）  
  
  

![](/images/cnbluelive2017a1.jpg)

點解有咁多嘢要做嘅？  

![](/images/cnbluelive2017a2.jpg)

好似唔見有人做只係齋吹脹咋喎...
