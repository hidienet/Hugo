---
title: '[高馡] 啡奴 Coffee Slave'
date: 2022-11-21T09:30:00.000+08:00
draft: false
images: ["/images/coffeeslave.jpg"]
tags : [flavor - 行膳積腹, flavor - 飲！, satisfaction - 黃店懲罰日]
---

好眼瞓好眼瞓（加上肚餓）  

![](/images/coffeeslave0.jpg)

I need COFFEE！！！！！  

![](/images/coffeeslave1.jpg)

呃！呢度連啲水都加咗檸檬同薄荷  
仲係飲得出味嗰隻，so refreshing～  

![](/images/coffeeslave2.jpg)

lunch跟埋嘅餐湯  
個味似將午餐肉加水嚟煮咁  
係食到有肉絲跟埋味道真係好似，哈！  

![](/images/coffeeslave3.jpg)

**All Day Breakfast | 啡奴全日早餐**  
牛角包、煙三文魚、茄汁豆、炒蛋、香草豬肉腸、煙肉、沙律菜  
熱辣辣軟滑酥脆有魚有肉大包圍  
嘢係簡單不過從揀料同調味到煮嘅時間都啱啱好  
咪就係good morning應該有嘅breakfast囉  
（雖然已經過晒morning time，but WFC？）

![](/images/coffeeslave4.jpg)

**Thyme Roast Spring Chicken with Fries**  
**香草燒法國春雞(半隻)配薯條**  
「燒～」到好似直炸雞咁  
皮脆肉嫩又juicy，蘸埋個醬好好味    
薯條脆卜卜唔錯唔錯  

![](/images/coffeeslave5.jpg)

**Long Black**  
嚟呢度當然係為咗杯咖啡  
咩都唔諗就飲呢杯  
揀house blend '01' nutty嘅  
係巴西同印尼豆混合  
唔會好苦亦唔太酸就算凍飲都夠香  

![](/images/coffeeslave.jpg)

**Coffee Tonic**  
(Fever Tree with SOE, Herbal Tonic with House Blend)  
用嘅tonic係香港廠**閣樓釀造**嘅龍膽草tonic  
甘苦味道加埋港產香水檸檬嘅香茅同薄荷清香  
配濃郁味道嘅苦味啡好清新  
比一般嘅coffee tonic個層次更為複雜  
而且tonic又夠氣，飲落好爽（refreshed～）  
