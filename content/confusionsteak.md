---
title: '[牛] 混乱STEAK'
date: 2019-03-15T22:20:00.001+08:00
draft: false
aliases: [ "/2019/03/steak.html" ]
tags : [flavor - 行膳積腹]
---

响酒店（嘅food court）鋸件西冷  

![](/images/confusionsteak.jpg)

逐gram計錢嘅平價牛排  
得返較~ 貴~ 價~ 嘅西冷咁咪嗌呢樣  
（哦係呀即係嗰啲一係食一係唔食轉身走嗰種）  
一啲都唔高大上  
呢件300克都只係百五啫  
food court嘛當然係冇加一嗰啲啦  
新鮮度真係唔識分  
因為店家啲牛本身係經三日乾成熟成  
反正以呢個價我又冇要求太高  
不過呢度嘅自家蒜油就要佢加足三倍（一樣價）  
牛排汁唔係平時啲黑椒汁洋蔥汁而係柚子酸汁  
會覺得冇咁漏喎  
不過一大件蛋白質又點會唔漏吖？  

![](/images/confusionsteak1.jpg)

上鐵板前會煎到三成熟  
個肉食落都OK嫩  
算有啲肉味嘅但我每啖都會配蒜油食  
所以牛味同淋汁味有九成俾佢冚晒  
蒜油好食呀因為係蒜蓉麻油撈麻油又香又濃  
  
之後食完仲去隊咗罐有氣酒  
出返嚟陣味嘛…（暈）