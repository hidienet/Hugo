---
title: 'Cozy Coffee'
date: 2020-01-23T21:25:00.000+08:00
draft: false
aliases: [ "/2020/01/cozy-coffee.html" ]
tags : [flavor - 行膳積腹, flavor - 飲！]
---

通常好少晏晝過後飲咖啡  
除非... 好好飲～  

![](/images/cozycoffee.jpg)

就算只係杯跟餐加十蚊嘅**Milk Coffee**  
個啡底夠香，微苦唔酸  
奶味都幾濃奶泡又綿綿滑  

![](/images/cozycoffee1.jpg)

**US Angus Oyster Blade with Truffle Mayo**  
咖啡唔錯，啲嘢食都好出色  
牛腱肉又香又腍，蛋黃醬配肉配薯角都OK  
沙律菜夠新鮮要挑剔嘅就只係啲薯角唔夠熱唔夠脆  

![](/images/cozycoffee2.jpg)

**Avocado & Beetroot Hummus Tartine**  
揀手牛油果非常香軟  
紅菜頭 x 鷹嘴豆醬磨到滑滑顏色又靚  

![](/images/cozycoffee3.jpg)

**Smoked Salmon & Cream Cheese Bruschetta**  
冇咩嘅，除非太唔新鮮否則唔會難食嘅嘢啦  

![](/images/cozycoffee4.jpg)

冇份食嘅帶子意粉  
帶子大大隻睇落好好味咁（流口水）  

![](/images/cozycoffee5.jpg)

食嘢除咗跟咖啡或茶仲有雪糕送  
今期係北海道夕張蜜瓜味  
用3.6牛奶嘅雪糕底加微甜嘅哈蜜瓜味... 好味喎～  

![](/images/cozycoffee6.jpg)

見到張單，畀錢都畀得順氣過人呵呵！
