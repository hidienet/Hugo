---
title: '[閱讀瘦身法] 攤住瘦：個骨盤枕漏氣就換毛巾，仲攤少陣呢！'
date: 2018-01-09T12:37:00.000+08:00
draft: false
aliases: [ "/2018/01/blog-post_9.html" ]
tags : [amusement - books]
---

响好耐好耐之前講過用[骨盤枕](https://hidie.net/cusion/)攤5分鐘就將骨盤移返正  
好可惜吹氣嘢始終都會有漏氣漏到吹唔返起嘅一日  
無咗個枕咁點算好？  
舊骨咪冇得再歸位好陰功㗎喎  
  
天無絕人之路嘅...  

![](/images/cusionbook.jpg)

「腰まくらダイエット」  
－ 吉田 始史
  

佢話你知用屋企一定有嘅大毛巾  
摺摺吓去到合適嘅高度就OK

  

更重要嘅係：  
之前個吹氣枕要攤5分鐘  
呢個直頭話1分鐘就得  
哈哈哈，慳咗4分鐘真係好L著數

  

咁當然除咗攤都仲有啲進階版要郁嗰啲  
之但係我行動力長期處於負數狀態  
梗係郁都無郁過啦 XDDD

  

用咗最大努力去摺毛巾加瞓低  
已經係為人類減肥進程行咗一大步㗎喇  
keep住個骨盤响正確位置咪得囉  
咪對自己咁嚴苛啦  
雖然啲所謂郁郁吓運動其實只係郁兩郁扭兩扭（唔係唔搣聲呀？）
