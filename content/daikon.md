---
title: '大根！大根！大根！！！'
date: 2017-07-20T09:53:00.000+08:00
draft: false
aliases: [ "/2017/07/blog-post_20.html" ]
tags : [flavor - 揀飲宅食]
---

唔覺唔覺就買好多大根補一補我嗰兩碌大根 XDD

（♫ Mister蘿蔔蘿蔔）

[![](https://c1.staticflickr.com/5/4258/35643380612_40b147593c_z.jpg)](https://c1.staticflickr.com/5/4258/35643380612_40b147593c_z.jpg)

**冬季限定 べったら漬**  

話說，我好鍾意甘酒

而呢碌係べったら漬即係「大根の麹漬」

唔買係會後悔

加上寫埋係限定貨仔

無買應該會跳橋跳軌跳飛機

只係擔心呢碌嘢要放入雪櫃驚運送途中變壞

好彩，無事平平安安拎返屋企

開嚟食之後發現我嘅決定係絕對無錯

清新又甜甜哋嘅麹

醃落去條蘿蔔度變得外少少腍；裡面脆口依然

麹嘅甜 x 蘿蔔嘅甜襯起好食到暈低（扶一扶我唔該）

[![](https://c1.staticflickr.com/5/4281/35002635573_b34e2e2a1a_z.jpg)](https://c1.staticflickr.com/5/4281/35002635573_b34e2e2a1a_z.jpg)

**上沖産業 ほんもの手づくり**  
宮崎嘅手作仔蘿蔔  
呢隻就鹹鹹地嘅  
成條都係爽身都唔錯嘅  

[![](https://c1.staticflickr.com/5/4257/35643381102_4d22fc2e69_z.jpg)](https://c1.staticflickr.com/5/4257/35643381102_4d22fc2e69_z.jpg)

**すっぱい宮崎発酵だいこん**  
熟成発酵嘅日曬蘿蔔  
硬身啲，而味道係酸嘅  
不過唔好以為佢係變壞喎  
只因為佢係乳酸発酵嘅田舍漬先帶酸味  
可以食嘅但係唔係太慣呢種味囉  

[![](https://c1.staticflickr.com/5/4264/35002633723_bf708ac6a5_z.jpg)](https://c1.staticflickr.com/5/4264/35002633723_bf708ac6a5_z.jpg)

**宮崎大根切干**  
少少少少咁買吓  
細細條蘿蔔絲，做前菜放湯都OK  
**三輪農園**嗰隻粗身啲味道比幼身嘅出啲咁  
其實全部都唔錯呀  

[![](https://c1.staticflickr.com/5/4211/35643380922_7b43c98880_z.jpg)](https://c1.staticflickr.com/5/4211/35643380922_7b43c98880_z.jpg)

**桜島大根切干**  
唔俾宮崎專美鹿児島嘅桜島有全球最大品種嘅大根  
每條都好～～～～～ 長㗎  
煮出嚟個蘿蔔味超濃郁好爽身，好食！  

[![](https://c2.staticflickr.com/4/3666/32704145984_86b3f99b15_z.jpg)](https://c2.staticflickr.com/4/3666/32704145984_86b3f99b15_z.jpg)

嗱～ 桜島大根橫切係咁大大大塊㗎！