---
title: '[生活原味] 大根！大根！大根！！！'
date: 2017-07-20T09:53:00.000+08:00
draft: false
aliases: [ "/2017/07/blog-post_20.html" ]
tags : [flavor - 揀飲宅食]
---

唔覺唔覺就買好多大根補一補我嗰兩碌大根 XDD  
（♫ Mister蘿蔔蘿蔔）

![](/images/daikon.jpg)

**冬季限定 べったら漬**  
話說，我好鍾意甘酒  
而呢碌係べったら漬即係「大根の麹漬」  
唔買係會後悔  
加上寫埋係限定貨仔  
無買應該會跳橋跳軌跳飛機  
只係擔心呢碌嘢要放入雪櫃驚運送途中變壞  
好彩，無事平平安安拎返屋企  
開嚟食之後發現我嘅決定係絕對無錯  
清新又甜甜哋嘅麹  
醃落去條蘿蔔度變得外少少腍；裡面脆口依然  
麹嘅甜 x 蘿蔔嘅甜襯起好食到暈低（扶一扶我唔該）

![](/images/daikon1.jpg)

**上沖産業 ほんもの手づくり**  
宮崎嘅手作仔蘿蔔  
呢隻就鹹鹹地嘅  
成條都係爽身都唔錯嘅  

![](/images/daikon2.jpg)

**すっぱい宮崎発酵だいこん**  
熟成発酵嘅日曬蘿蔔  
硬身啲，而味道係酸嘅  
不過唔好以為佢係變壞喎  
只因為佢係乳酸発酵嘅田舍漬先帶酸味  
可以食嘅但係唔係太慣呢種味囉  

![](/images/daikon3.jpg)

**宮崎大根切干**  
少少少少咁買吓  
細細條蘿蔔絲，做前菜放湯都OK  
**三輪農園**嗰隻粗身啲味道比幼身嘅出啲咁  
其實全部都唔錯呀  

![](/images/daikon4.jpg)

**桜島大根切干**  
唔俾宮崎專美鹿児島嘅桜島有全球最大品種嘅大根  
每條都好～～～～～ 長㗎  
煮出嚟個蘿蔔味超濃郁好爽身，好食！  

![](/images/daikon5.jpg)

嗱～ 桜島大根橫切係咁大大大塊㗎！  

\-----------------------------------------------  
  
延伸閱讀：[Happy Days！鹿児島宮崎！ (10D9N)](https://hidie.net/kojkmi10d9n/)
