---
title: '[串] 大門橫丁 Dai Mon Yokocho'
date: 2022-10-01T10:00:00.000+08:00
draft: false
images: ["/images/daimonyokocho.jpg"]
tags : [flavor - 行膳積腹, satisfaction - 黃店懲罰日]
---

今日我大晒嘅日子  
佢話我鍾意食乜就同我去！！！  

![](/images/daimonyokocho.jpg)

梗係想試吓响晏晝就食串燒啦，嘿嘿～  
仲要豪食咁話唔要叫set，散嗌見到咩想要就叫！  

![](/images/daimonyokocho1.jpg)

**汁燒香蔥牛肉卷**  
薄牛肉卷好乾身  
所以有汁同啲外乾內爽嘅蔥墊埋係好重要  

![](/images/daimonyokocho2.jpg)

**岩鹽串燒牛舌**  
牛脷呢家嘢係咪都會嗌㗎啦！  
面頭乾身裡面因為唔太厚都叫有剩返啲肉汁咁  
都滲唔少牛嘅香味嘅，算係咁啦都  

![](/images/daimonyokocho3.jpg)

**汁燒鰻魚串**  
鰻魚鰻魚鰻魚啦啦啦  
個蒲燒汁鹹甜度適中魚肉本身較肥膩  
不過呢樣嘢都唔容易整得難食嘅  

![](/images/daimonyokocho4.jpg)

**芥末餃子**  
wasabi香氣令呢隻肉餃子變得特別（啲）  
不過個餃子皮都幾厚吓  
同埋個底如果煎得再燶啲就好喇...  

![](/images/daimonyokocho5.jpg)

**蟹皇醬蒜香燒北海道元貝**  
元貝唔會燒到全乾身食得出個鮮味，good～  
蒜味道幾突出  
個蟹皇醬個味又夠濃郁  
可惜搞到蟹皇醬or調味蒜蓉其中一樣over咗  

![](/images/daimonyokocho6.jpg)

**特色三文魚腩**  
三文魚腩本身軟綿綿  
加上油香味濃  
就咁燒配埋蘿蔔蓉  
响香魚味同油花之間減低返個油膩感，唔錯  

![](/images/daimonyokocho7.jpg)

**芝士明太子玉子燒**  
玉子裡面少甜軟身  
外面燒過就變得乾爽  
配埋明太子同芝士呢啲濃味嘢  
乾爽滑加微微漿口都幾特別  

![](/images/daimonyokocho8.jpg)

**岩鹽串燒雞軟骨**  
無咩好特別，okay啦雞軟骨好咬丫嘛～  

![](/images/daimonyokocho9.jpg)

**牛油燒萵筍**  
爽口嘢個面又帶牛油香氣，正！  

![](/images/daimonyokocho10.jpg)

**大門雞皮串**  
點會嗌雞皮啊！仲要有埋個招牌响個餸名度喎  
呢串雞皮超級好食  
個樣已經睇到好過癮  
唔係一般嗰啲一塊一塊咁  
外面爆出裡面唔乾嗰啲就爆雞油  
勁好食最推薦（大大心）  

![](/images/daimonyokocho11.jpg)

**日式叉燒手打烏冬（鮮番茄湯）**  
哈哈，最後竟然唔係串燒菠蘿  
好似食極都未夠咁就再隊碗烏冬  
都好足料吓但係講唔上有咩特別好味之處  
係肯定夠飽囉，就咁（嗝～～～）  


