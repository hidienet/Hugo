---
title: '#ddHK 設計#香港地 - #ddSnap #dd城市搜影'
date: 2019-05-29T22:23:00.001+08:00
draft: false
aliases: [ "/2019/05/ddhk-ddsnap-dd.html" ]
tags : [lifestyle - 攝 ‧ 時間, amusement - exhibition]
---

個trip嘅副標題係：以鏡頭搜尋灣仔魅力影像

![](/images/ddsnap1.jpg)

「設計#香港地」係一個為期三年嘅program（2018-2020年）  
係一個創意 x 設計嘅地區旅遊計劃  
上年主題係「連城 : 給香港的情書」  
今年就係「Pop ! 靈感在轉角」  
  
呢次影相tour係由[Jeremy](https://www.rambler15.com/) lead住  
（佢係「2017年國家地理會德豐青年攝影大賽」嘅得獎攝影師喔）  

![](/images/ddsnap2.jpg)

由**菲林明道花園**出發  
即係中環中心下面  
而家擺咗啲 #遊多dd 同 #坐多dd 嘅凳同裝置任坐任玩  
咁樣睇好似散嗖嗖咁  

![](/images/ddsnap3.jpg)

如果俯瞰呢，就會隱約見到 #ddHK 嘅字樣  
不過要好清楚睇到嘅話就要鳥瞰喇  
（I believe I can fly～～～）  

![](/images/ddsnap4.jpg)

幅地圖係由 **藤幡正樹（Masaki Fujihata）** 畫嘅   

![](/images/ddsnap5.jpg)

帶住紙本走～  

![](/images/ddsnap6.jpg)

花園轉角就係 #寫多dd 嘅**港灣消防局**  
呢度就有5種字體  
分別由本地嘅字體設計師陳濬人嘅「香港北魏真書」  
中英文撈埋係蔡劍虹作品（佢係品牌設計師李永銓嘅徒弟之一啊）  
麥綮桁以鑼機字變種嘅「機械明朝」  
個中英穿插嘅設計係胡卓斌嘅作品  
好stand out，郭家榮嘅「Urushi」字體  

![](/images/ddsnap7.jpg)

咁啱有架小小消防車，好可愛～（心）  

![](/images/ddsnap8.jpg)

下一站就到 #行多dd @**柯布連道行人天橋**  
插畫家 **&dear** 將香港四季塞到嚟天橋  

![](/images/ddsnap9.jpg)

春天  

![](/images/ddsnap10.jpg)

係有灣仔嘅建築晌裡面  

![](/images/ddsnap11.jpg)

仲有唔少hashtag  

![](/images/ddsnap12.jpg)

夏天  

![](/images/ddsnap13.jpg)

一幢幢灣仔大廈們  

![](/images/ddsnap14.jpg)

綠油油  

![](/images/ddsnap15.jpg)

#真係㗎點解嘅  

![](/images/ddsnap16.jpg)

洪聖古廟  

![](/images/ddsnap17.jpg)

#閉起雙眼你最掛念誰  

![](/images/ddsnap18.jpg)

就係咁，秋天漸漸臨近  

![](/images/ddsnap19.jpg)

真係好意外真係好驚喜  
因為香港竟然仲有秋色景致  

![](/images/ddsnap20.jpg)

然後係再再再罕有啲嘅冬！天！  

![](/images/ddsnap21.jpg)

#行快啲啦喂  
okay，去下一個check point  

![](/images/ddsnap22.jpg)

#笑多dd @**柯布連道車站&盧押道電車站**  
其實除咗呢條綠色箭咀仲有個哈哈笑嘅  
但係行程所限未行過去影低  

![](/images/ddsnap23.jpg)

去到**利東街**  

![](/images/ddsnap24.jpg)

直剷上五樓平台花園  

![](/images/ddsnap25.jpg)

呢度有花草樹木...  

![](/images/ddsnap26.jpg)

...同高樓大廈  

![](/images/ddsnap27.jpg)

被一條條大廈包圍住  

![](/images/ddsnap28.jpg)

一幢二幢新舊交融嘅樓  

![](/images/ddsnap29.jpg)

樓下係今期嘅展品：Philip Colbert嘅大大隻THE LOBSTER  

![](/images/ddsnap30.jpg)

轉頭就會落去**交加街**  

![](/images/ddsnap31.jpg)

香港特色滿滿嘅排檔  

![](/images/ddsnap32.jpg)

抬頭望一堆唐樓中  
中環中心有啲違和感但見慣見熟唔覺得格格不入  

![](/images/ddsnap33.jpg)

 見到咁彩色，就係差唔多去到藍屋喇  

![](/images/ddsnap34.jpg)

地下嘅畫作係嚟自**一口設計工作室**  
個主題係圍繞嘢食，想啲人返屋企食飯  

![](/images/ddsnap35.jpg)

**藍屋**  

![](/images/ddsnap36.jpg)

參觀還參觀唔好嘈到同騷擾啲居民呀！  

![](/images/ddsnap37.jpg)

平時唔會兜過嘅堅彌地街  
（堅彌地街唔係响堅尼地城啊）  
因為呢度係車房嘅天下～  

![](/images/ddsnap38.jpg)

最後响**北帝廟**解散  

![](/images/ddsnap39.jpg)

呢舊石令我諗起香港東面啲岩層  

![](/images/ddsnap40.jpg)

呃！咁就過咗一朝，thanks Jeremy & 去搵食先！
