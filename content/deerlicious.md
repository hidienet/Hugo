---
title: '[pudding & cake] 呦呦鹿鳴布丁燒 - 抹茶 & Baileys'
date: 2019-03-01T19:32:00.001+08:00
draft: false
aliases: [ "/2019/03/x-baileys.html" ]
tags : [flavor - 螞蟻族, satisfaction - 黃店懲罰日]
---

難得遇到會嚟呢頭  
唔會唔試吓想試好耐嘅布丁燒嘅~  

![](/images/deerlicious.jpg)

原本只係想買個原味  
不過見到menu有Baileys就轉呔  
响order前一刻  
個小山園抹茶味啱啱出爐  
好啦！呢個即叫即(立)食啦~  

![](/images/deerlicious1.jpg)

即食就唔建議倒扣出嚟直接潷嚟食  
咁就可以眼望住徹底摧毀logo隻鹿嘅一刻嘿嘿  
入口唔會太甜，抹茶味好出  
熱辣辣嘅souffle pancake輕身  
掂到布甸位會有啲濕  
但係都唔會濕到漿口咁，可接受程度  
布甸係超熱而滑得骨碌骨碌跣入口  
都有好香嘅綠茶味  
然而綠茶味都幾強勁  
所以除咗甜味(糖) 同綠茶味之外  
咩蛋呀奶呀嗰啲味都係食唔出  
整體嚟講幾好食，都值得試  

![](/images/deerliciousb.jpg)

咁當然想試Baileys嘅我係唔會唔買轉身走  
買外賣都不失為一個好辦法（聰明的孩子）  

![](/images/deerliciousb1.jpg)

雪凍嘅就實身啲不過都仲係滑嘅  
糖呢家嘢凍食冇熱食覺得咁甜  
Baileys嘅味係有嘅而唔算十分出  
今次有啲啲蛋味同微微嘅奶味喇  
個pancake位就差唔多濕晒  
似tiramisu裡面啲浸咗espresso嘅lady finger咁上下  
  
熱食凍食都唔錯  
至少都感受到係心機菜嚟嘅  
係細杯咗啲囉（遠望）
