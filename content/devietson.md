---
title: '[越] 越男仔 De Viet Son'
date: 2022-09-02T10:00:00.000+08:00
draft: false
images: ["/images/devietson.jpg"]
tags : [flavor - 行膳積腹, satisfaction - 黃店懲罰日]
---

响N年前啱啱開張冇幾耐嗰陣嚟食過  
好有印象係個炸牛油雞翼好好食  
過咗多年後嘅情人節晚同佢經過想試返  
點知話要等外賣都要等9個字  
好啦，之後一朝見到啱啱開未有人嚟就食啦...

![](/images/devietson1.jpg)

**串燒沙嗲（牛、雞、豬）**  
standard嘢，肉算新鮮個沙嗲味都香  

![](/images/devietson2.jpg)

**冰鎮蜜糖凍蕃茄**  
原個剝皮凍番茄  
加埋個醬酸酸甜甜咁幾開胃  

![](/images/devietson.jpg)

**手撕雞椰汁酸湯檬**  
檸味出過椰味食落清爽  
平時會嗌凍檬但今次有湯都算唔錯  
雞肉唔係白烚嗰種都幾好味  
唔係好驚艷不過不失咁啦  

![](/images/devietson3.jpg)

**越式生牛肉湯河粉**  
食生牛河最緊要係影相要快  
如果唔係啲牛熟咗唔好食 XDDD  
average嘅味道，只可以話唔係難食咁  
二揀一嘅話酸湯檬好食啲而小食比主食出色啲咁  
  
![](/images/devietson4.jpg)

**BIA SAIGON SPECIAL**  
當年去越南旅行嗰陣嘅[第一餐](https://hidie.net/saigon1/)嗰杯啤就係佢  
咁食越南嘢嗌支越南啤都好正常  
記得嗰時覺得唔好飲  
而今次飲返，可能係同唔同人一齊  
隻啤無記憶中咁差  
（雖然都依然唔係好好飲，哈...）  
