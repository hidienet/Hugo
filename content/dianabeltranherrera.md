---
title: 'Diana Beltran Herrera「鳥語花香 - 紙雕藝術展」@LCX'
date: 2018-03-01T16:30:00.000+08:00
draft: false
aliases: [ "/2018/03/diana-beltran-herrera-lcx.html" ]
tags : [amusement - exhibition]
---

要完全唔怕會中雀屎嘅近距離睇雀  
就由嚟自哥倫比亞嘅紙雕藝術家  
**Diana Beltran Herrera**雕晒佢哋嚟慢慢睇  

![](/images/dianabeltranherrera.jpg)

個setting都好中式新春feel  
  

![](/images/dbhpaper1.jpg)

**"Asian Garden"**  
**－ Mandarin Duck（鴛鴦）**  
以一對鴛鴦再加牡丹、桃花同荷葉構成  
呢兩隻嘢加埋就已經用超過四千條手製紙羽毛砌出嚟  
鴛鴦本身冇响香港繁殖  
但係十月到四月有時會游嚟香港玩吓嘅

![](/images/dbhpaper2.jpg)

**The Tern Family（鷗科）**  
响香港有記錄嘅燕鷗屬候鳥  
大部分都係春秋嘅過客  
只係得三幾種嘅夏候鳥會嚟香港  
佢哋會响東北面至東南面嘅海域生蛋

![](/images/dbhpaper3.jpg)

（左）**Sparkling Violetear（輝紫耳蜂鳥）**  
呢種大大隻蜂鳥其實响南美嘅北部同西部嘅高原生活  
不過成日俾人報稱响香港島見到  
其實佢哋睇到嘅係叉尾太陽鳥  
「嗱，既然咁想睇就雕返對睇清楚喇～」

  

（右）**The Barn Swallow（家燕）**  
佢就係家燕媽媽喇  
好多㗎好多㗎响呢個世界周圍飛  
屬於香港嘅冬候鳥  
即係拜年之後飛過嚟生蛋  
然後七月就飛去南半球避寒

![](/images/dbhpaper4.jpg)

**Long-tailed Broadbill（長尾闊嘴鳥）**  
偏好生活响海拔高嘅地方  
佢哋唔遷徙㗎所以唔會冇啦啦嚟香港  
咁同香港有咩關係？  
咪就係捉咗啲嚟香港公園度養囉！

![](/images/dbhpaper5.jpg)

（左）**European Robin（歐亞鴝 aka 知更鳥）**  
唔怕人嘅雀，飛歐洲嘅。

  

（右）**Golden-fronted Leafbird（金額葉鵯）**  
原本响印度次大陸同東南亞一帶  
仲係唔遷徙嗰種  
即係應該同香港冇咩關係  
不過有人帶嚟香港養  
然後隻雀又逃走咗  
咁先變成佢哋會野外周街飛

![](/images/dbhpaper6.jpg)

**Bail Myna（長冠八哥）**  
見到英文個Bail嘛？  
係呀，佢係峇里嘅獨有品種鳥  
佢曾經極極極度瀕危到野生嘅得返15隻  
經過多年保育之後而家大概有100隻（野生）  
但係有繁殖能力嘅其實都只係得少過50隻  
香港公園都有養呀～

![](/images/dbhpaper7.jpg)

**Black-naped Oriole（黑枕黃鸝）**  
屬於香港嘅秋季過境遷徙鳥同偶見鳥  
以前都會嚟吓香港繁殖嘅  
不過近年已經急劇減少  
香港果然除咗人類  
鳥類都覺得唔適合响度繁衍下一代呢...

![](/images/dbhpaper8.jpg)

**Long-tailed Parakeets/ Parrots（長尾鸚鵡）**  
偏好300米以下沿海熱帶同亞熱帶地區  
因為天然同人為災害已成為「近危」鳥類

![](/images/dbhpaper9.jpg)

**Oriental Dwarf Kingfisher（三趾翠鳥）**  
唔遷徙嘅東方地區鳥  
鍾意流連响低地密林嘅溪流

![](/images/dbhpaper10.jpg)

（左）**Great Tit（大山雀）**  
以前香港有㗎  
但係而家見到嘅已經唔係佢哋  
而係佢哋嘅近親**蒼背山雀**

  

（右）**King Bird-of-Paradise（王風鳥）**  
好似Angry Bird嘅佢哋  
係一直响低地森林生活嘅  
不過一來俾人捉二來劈Q晒啲雨林  
搞到部分嘅佢哋變成瀕危

![](/images/dbhpaper11.jpg)

土地供應問題  
仲有好多好多紙雕鳥未能盡錄

![](/images/dbhpaper12.jpg)

全部都係雕咗嘅完成品  
只係睇唔到實體

![](/images/dbhpaper13.jpg)

然而睇平面都覺得好驚嘆

![](/images/dbhpaper14.jpg)

making of 時間

![](/images/dbhpaper15.jpg)

工具不外乎鉸剪呀雕刻刀呀鉗呀嗰啲

![](/images/dbhpaper16.jpg)

所以呢啲栩栩如生嘅紙雕  
都係憑一個有創意嘅腦  
加埋一對巧手做出嚟  

  

藝術有價呢...
