---
title: 'Diana Beltran Herrera「鳥語花香 - 紙雕藝術展」@LCX'
date: 2018-03-01T16:30:00.000+08:00
draft: false
aliases: [ "/2018/03/diana-beltran-herrera-lcx.html" ]
tags : [amusement - exhibition]
---

要完全唔怕會中雀屎嘅近距離睇雀  
就由嚟自哥倫比亞嘅紙雕藝術家  
**Diana Beltran Herrera**雕晒佢哋嚟慢慢睇  

[![](https://c1.staticflickr.com/5/4698/39824035354_c02c908729_z.jpg)](https://c1.staticflickr.com/5/4698/39824035354_c02c908729_z.jpg)

個setting都好中式新春feel  
  

[![](https://c1.staticflickr.com/5/4660/40492096282_f3e13ed9b4_z.jpg)](https://c1.staticflickr.com/5/4660/40492096282_f3e13ed9b4_z.jpg)

**"Asian Garden"**  
**－ Mandarin Duck（鴛鴦）**  

以一對鴛鴦再加牡丹、桃花同荷葉構成

呢兩隻嘢加埋就已經用超過四千條手製紙羽毛砌出嚟

  

鴛鴦本身冇响香港繁殖

但係十月到四月有時會游嚟香港玩吓嘅

[![](https://c1.staticflickr.com/5/4652/38724657500_645084c4d6_z.jpg)](https://c1.staticflickr.com/5/4652/38724657500_645084c4d6_z.jpg)

**The Tern Family（鷗科）**

响香港有記錄嘅燕鷗屬候鳥

大部分都係春秋嘅過客

只係得三幾種嘅夏候鳥會嚟香港

佢哋會响東北面至東南面嘅海域生蛋

[![](https://c1.staticflickr.com/5/4648/39640055185_8157f8dd2e_z.jpg)](https://c1.staticflickr.com/5/4648/39640055185_8157f8dd2e_z.jpg)

（左）**Sparkling Violetear（輝紫耳蜂鳥）**

呢種大大隻蜂鳥其實响南美嘅北部同西部嘅高原生活

不過成日俾人報稱响香港島見到

其實佢哋睇到嘅係叉尾太陽鳥

「嗱，既然咁想睇就雕返對睇清楚喇～」

  

（右）**The Barn Swallow（家燕）**

佢就係家燕媽媽喇

好多㗎好多㗎响呢個世界周圍飛

屬於香港嘅冬候鳥

即係拜年之後飛過嚟生蛋

然後七月就飛去南半球避寒

[![](https://c1.staticflickr.com/5/4654/25664830897_ea3c05834e_z.jpg)](https://c1.staticflickr.com/5/4654/25664830897_ea3c05834e_z.jpg)

**Long-tailed Broadbill（長尾闊嘴鳥）**

偏好生活响海拔高嘅地方

佢哋唔遷徙㗎所以唔會冇啦啦嚟香港

咁同香港有咩關係？

  

咪就係捉咗啲嚟香港公園度養囉！

[![](https://c1.staticflickr.com/5/4654/25665088377_999e253ff9_z.jpg)](https://c1.staticflickr.com/5/4654/25665088377_999e253ff9_z.jpg)

（左）**European Robin（歐亞鴝 aka 知更鳥）**

唔怕人嘅雀，飛歐洲嘅。

  

（右）**Golden-fronted Leafbird（金額葉鵯）**

原本响印度次大陸同東南亞一帶

仲係唔遷徙嗰種

即係應該同香港冇咩關係

不過有人帶嚟香港養

然後隻雀又逃走咗

咁先變成佢哋會野外周街飛

[![](https://c1.staticflickr.com/5/4653/39640803005_ea50b1a88b_z.jpg)](https://c1.staticflickr.com/5/4653/39640803005_ea50b1a88b_z.jpg)

**Bail Myna（長冠八哥）**

見到英文個Bail嘛？

係呀，佢係峇里嘅獨有品種鳥

佢曾經極極極度瀕危到野生嘅得返15隻

經過多年保育之後而家大概有100隻（野生）

但係有繁殖能力嘅其實都只係得少過50隻

  

香港公園都有養呀～

[![](https://c1.staticflickr.com/5/4706/38725805110_2a5a63779f_z.jpg)](https://c1.staticflickr.com/5/4706/38725805110_2a5a63779f_z.jpg)

**Black-naped Oriole（黑枕黃鸝）**

屬於香港嘅秋季過境遷徙鳥同偶見鳥

以前都會嚟吓香港繁殖嘅

不過近年已經急劇減少

  

香港果然除咗人類

鳥類都覺得唔適合响度繁衍下一代呢...

[![](https://c1.staticflickr.com/5/4662/40535912391_7c74ae33f7_z.jpg)](https://c1.staticflickr.com/5/4662/40535912391_7c74ae33f7_z.jpg)

**Long-tailed Parakeets/ Parrots（長尾鸚鵡）**

偏好300米以下沿海熱帶同亞熱帶地區

因為天然同人為災害已成為「近危」鳥類

[![](https://c1.staticflickr.com/5/4669/26665073578_fb3cb59448_z.jpg)](https://c1.staticflickr.com/5/4669/26665073578_fb3cb59448_z.jpg)

**Oriental Dwarf Kingfisher（三趾翠鳥）**

唔遷徙嘅東方地區鳥

鍾意流連响低地密林嘅溪流

[![](https://c1.staticflickr.com/5/4625/38726741620_e6b23109c8_z.jpg)](https://c1.staticflickr.com/5/4625/38726741620_e6b23109c8_z.jpg)

（左）**Great Tit（大山雀）**

以前香港有㗎

但係而家見到嘅已經唔係佢哋

而係佢哋嘅近親**蒼背山雀**

  

（右）**King Bird-of-Paradise（王風鳥）**

好似Angry Bird嘅佢哋

係一直响低地森林生活嘅

不過一來俾人捉二來劈Q晒啲雨林

搞到部分嘅佢哋變成瀕危

[![](https://c1.staticflickr.com/5/4748/38726927690_5307d655a6_z.jpg)](https://c1.staticflickr.com/5/4748/38726927690_5307d655a6_z.jpg)

土地供應問題

仲有好多好多紙雕鳥未能盡錄

[![](https://c1.staticflickr.com/5/4706/38726924320_ffba559a8f_z.jpg)](https://c1.staticflickr.com/5/4706/38726924320_ffba559a8f_z.jpg)

全部都係雕咗嘅完成品

只係睇唔到實體

[![](https://c1.staticflickr.com/5/4626/38726920380_9f11e9cc58_z.jpg)](https://c1.staticflickr.com/5/4626/38726920380_9f11e9cc58_z.jpg)

然而睇平面都覺得好驚嘆

[![](https://c1.staticflickr.com/5/4749/25666733767_5bdf9899fc_z.jpg)](https://c1.staticflickr.com/5/4749/25666733767_5bdf9899fc_z.jpg)

making of 時間

[![](https://c1.staticflickr.com/5/4667/39826894264_6794d916cd_z.jpg)](https://c1.staticflickr.com/5/4667/39826894264_6794d916cd_z.jpg)

工具不外乎鉸剪呀雕刻刀呀鉗呀嗰啲

[![](https://c1.staticflickr.com/5/4665/25666731817_e5670a4842_z.jpg)](https://c1.staticflickr.com/5/4665/25666731817_e5670a4842_z.jpg)

所以呢啲栩栩如生嘅紙雕

都係憑一個有創意嘅腦

加埋一對巧手做出嚟

  

藝術有價呢...