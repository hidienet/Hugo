---
title: '食到周身都係...'
date: 2022-09-27T09:27:00.000+08:00
draft: false
images: ["/images/dirtybbleg.jpg"]
tags : [lifestyle - 生活與生存]
---

同個好鍾意好鍾意嘅男人配咗種  
得出嚟件人仔就算想同唔想都變成佔據生活嘅大部份  

![](/images/dirtybbleg.jpg)

由陀住完全無咩感覺  
（因為無唔舒服肚又唔大係佢踢踢吓嗰陣幾過癮）  
到醫生拎佢出嚟要觀察  
新手阿媽連抱都唔識抱咩都知  
無長老幫就同佢兩個响度日夜打大佬  
出街唔會喊；响屋企就成日喊喊喊喊喊 TT  
帶佢打針喊得一聲  
之後check呢樣嗰樣又平安無事  
叫佢識聽大聲可以嚇到佢  
學識翻身周圍爬四圍擒高擒低  
爬得快到睇漏眼都追唔切  
邊個開門就笑住爬去邊個度  
搞搞震手腳又快拎呢樣嗰樣仲咩都擺入口  
等呀等，終於出到兩隻牙仔  
會食固體但係姐姐餵嘅話會搞到由頭到腳都係  
（等咗好多個月先終於再有人幫手 T-T）  
去到而家會對住我叫「maa～」（抱緊）  
仲惹到武肺發高燒終於試到第一次病咗辛苦辛苦陰功豬  
  
因為係佢，明知條路難行都先試吓  
亦因為係佢，隻小朋友先有機會嚟到呢個世界  
而佢都照顧咗我好多好多  
除咗多謝都會係多謝（not多謝晒）  

Any肥，無啦啦講咁多當然係因為...  
呢度9週年但係冇嘢好寫先求其搵啲嘢講吓啦！！！  
同埋係HIMHIM生日，要賀一賀佢～～～  
帶埋隻人仔搵你慶祝好唔好？  
