---
title: 'お好み焼 道とん堀 - ぐでたま文字焼'
date: 2018-03-23T20:20:00.000+08:00
draft: false
aliases: [ "/2018/03/blog-post_23.html" ]
tags : [flavor - 行膳積腹]
---

嗱～ 平日食お好み焼呢家嘢  
我係會响屋企整嘅  
咁無啦啦做乜要特登出街食呢？  

![](/images/dohtonbori1.jpg)

梗！係！為！咗！佢！啦！！！  

![](/images/dohtonbori2.jpg)

**疏乎蛋冚被被炒蛋文字燒**  
佢本身係咁樣嘅  

![](/images/dohtonbori3.jpg)

係呀，碟嘢最珍貴就係呢張嘢㗎喇  

![](/images/dohtonbori.jpg)

因為我突然唞唔到氣（！）  
所以今餐我翹埋雙手唔煮㗎喇  

![](/images/dohtonbori4.jpg)

咁整文字焼呢  
先要將啲椰菜chop chop chop  

![](/images/dohtonbori5.jpg)

然後圍個圈將蛋漿倒去個窿度  

![](/images/dohtonbori6.jpg)

啲蛋熟咪成pat嘢兜兜兜  

![](/images/dohtonbori7.jpg)

呢兜係用煙肉做被嘅版本  
所以唔少得煎煙肉  

![](/images/dohtonbori8.jpg)

最後係咁意擺埋個死人樣就搞掂  
（我承認張貼紙係放得hea咗啲）  
  
  
...好奇怪呢度食文字焼冇細剷要用筷子好狼狽咁食㗎！  

![](/images/dohtonbori9.jpg)

好啦，間嘢叫道とん堀 お好み焼嘛  
咁咪叫個大阪燒食吓囉  

![](/images/dohtonbori10.jpg)

粉漿同材料响哂度  

![](/images/dohtonbori11.jpg)

攪攪攪勻佢哋之後倒Q哂落去  

![](/images/dohtonbori12.jpg)

整個圓餅形煎佢五分鐘  

![](/images/dohtonbori13.jpg)

再翻吓佢又煎五分鐘  
再再翻吓再煎呀煎…  

![](/images/dohtonbori14.jpg)

燒餅ed就加甜甜嘅醬汁  

![](/images/dohtonbori15.jpg)

加蛋黃醬（沙律醬？）  

![](/images/dohtonbori16.jpg)

起勢灑紫菜粉（我鍾意食紫菜）  

![](/images/dohtonbori17.jpg)

俾埋鰹魚粉就食得喇～  
  
味道，好standard啦唔難食又稱唔上好美味  
仲要平均一人一餅之下唔夠飽  
（之後出去食蛋糕囉咪）  
真係為咗ぐでたま而嚟嘅  
然而叫呢個期間限定嘅ぐでたまmenu嘛...  

![](/images/dohtonbori18.jpg)

係有紀念品送嘅！  
食文字焼嗰陣冇細剷  
就送我呢件唔擺得入口嘅剷仔鎖匙扣（誤）  

![](/images/dohtonbori19.jpg)

有佢個樣响舊お好み焼面㗎  
係得意嘅不過無用囉呵呵  
  
  
  
\-----------------------------------------------  
  
延伸閱讀：  
[Gudetama Café by Izumi Curry](https://hidie.net/izumicurrygudetama/)  
[ぐでたまかふぇ (gudetama café by 抹茶館)](https://hidie.net/osaka3/)
