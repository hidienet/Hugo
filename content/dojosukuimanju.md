---
title: 'どじょう掬いまんじゅう | 中浦食品'
date: 2021-06-23T14:30:00.000+08:00
draft: false
images: ["/images/dojosukuimanju.jpg"]
tags : [flavor - 螞蟻族]
---

繼續係山陰銘菓系列...

![](/images/dojosukuimanju.jpg)

响[電視](https://hidie.net/tottori7p/)見到籮神優先發售特別版  
就諗都無諗衝咗落樓買  

![](/images/dojosukuimanju1.jpg)

**山陰銘菓 どじょう掬いまんじゅう | 宝製菓**  
用呢條頭巾包住然後跳舞  
係for**安来節**嘅「どじょう掬い」踊り  
（讀音一樣係dojosukui喔！）  
而呢隻饅頭菓子都係島根県同鳥取県代表銘菓  
由1967年已經販賣㗎喇  
  
本身口味有抹茶餡、チョコ餡、いちご餡、二十世紀梨餡、栗を使ったこし餡  
（抹茶、朱古力、士多啤梨、二十世紀梨同栗子）  
苺來自島根県安来；栗就島根県津和野；  
二十世紀梨當然係from鳥取県；  
隻お茶席抹茶就由島根県松江市嘅千茶荘出產  
不過响[大漁市場なかうら](https://hidie.net/tottori2f/)試食過晒之後  
係無一隻口味啱食嘅  
因為裡面較乾身，啲餡就得個甜字無咩特別  
反而最最最原味嘅白餡（藍色嗰包）係味道啱啱好無從投訴    
由大豆香味又有淡淡甜奶香味  
紅黃色嘅係電視話嘅籮神優先發售**ミルクキャラメル味**（牛奶焦糖）  
冇試過味就純粹博一鋪㗎咋  
用島根県雲南市出品嘅「木次パスチャライズ牛乳」製造  
呃呃呃！呢個有驚喜  
隻牛奶焦糖味好出  
香甜中帶微微苦嘅味道  
唔會太甜，亦因為隻菓子本身乾身嘛  
就唔會好似平時啲焦糖糖咁黐牙  
真心好味喎呢個！（心）  
