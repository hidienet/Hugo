---
title: '[飯] 丼丼屋 - 金獅子烤牛肉配日式滑蛋丼 @gudetama「梳乎蛋」主題店'
date: 2019-08-20T22:19:00.001+08:00
draft: false
aliases: [ "/2019/08/gudetama.html" ]
tags : [flavor - 行膳積腹]
---

札幌燒肉店金獅子出品嘅北海道牛牛  
係喇係喇...（攤手）我認係為咗蛋黃哥ぐでたま而9衝嚟嘅！  

![](/images/dondonyagudetama1.jpg)

**金獅子烤牛肉配日式滑蛋丼**  
當然，啲嘢要睇得都要食得嘅  
嚟自札幌金獅子のヤキニク嘅牛肉片  
配有用北海道3.6牛乳炒嘅滑蛋  
有個奶白色酸酸地嘅汁再淋埋日式辣油  
  
Mmm... 牛肉都算～ 新鮮嘅...  
因為係半熟，如果啲牛質素唔好就不得了  
可惜唔太肥嘅佢牛味又都唔濃郁  
然而份量多夠豪氣加返一分啦  
滑蛋稱得上滑溜溜不過無咩蛋味咁  
（細細聲：有心機嘅茶記整得好食過佢好多）  
個白色汁微酸食落無咁漏  
辣油微辣而幾香，成碟嘢最出色第二位  
飯唔濕嘅普普通通咁啦  
  
所以，成兜飯最出色嘅係**插响飯上面嗰張蛋黃哥咭紙**！！！  

![](/images/dondonyagudetama2.jpg)

**梳乎蛋玉子卷**  
哈哈個店名崩壞咗  
隻蛋黃哥仲係依舊樣衰  
舊嘢OK嘅，無咩蛋味咁啦都係  
唔會過鹹過甜咁... 是但啦  

![](/images/dondonyagudetama3.jpg)

**甜蝦三文魚籽蛋白茶碗蒸**  
呢碗，唔錯！  
撇除冇蛋味呢個死穴（入貨問題）  
啲蛋超！級！滑！溜！  
配埋夠晒鹹嘅三文魚籽同鮮醃甜蝦仔就啱啱好  
吖！仲有張好靚嘅蛋黃哥咭紙加持，good～  

![](/images/dondonyagudetama4.jpg)

托盤底張靚靚餐紙  

![](/images/dondonyagudetama5.jpg)

場內裝修都係滿滿hea味  

![](/images/dondonyagudetama6.jpg)

一牆「很黃、理性、非暴力」嘅蛋黃哥們  

![](/images/dondonyagudetama7.jpg)

上天下地都是蛋  

![](/images/dondonyagudetama8.jpg)

唔係咁都唔會特登走嚟食啦係咪  

![](/images/dondonyagudetama9.jpg)

係嚟食裝修架喇  
對期間限定四粒字無免疫力嘛...  

![](/images/dondonyagudetama10.jpg)

啊！有嗌呢款餐目嘅嘢食就會送file夾  

![](/images/dondonyagudetama11.jpg)

個樣唔錯嘅至少比[鎖匙扣](https://hidie.net/dohtonbori/)實用啲，哈哈哈！
