---
title: '[丼] 丼一日式燒肉丼'
date: 2022-09-28T10:00:00.000+08:00
draft: false
images: ["/images/donichi.jpg"]
tags : [flavor - 行膳積腹, satisfaction - 黃店懲罰日]
---

有啲時候會諗咩嘢食啱佢而我又有得試新嘢  
搵間口碑係C/P值高嘅應該冇死掛...  

![](/images/donichi1.jpg)

**元祖燒牛肉飯**  
招牌嘅日式燒肉  
係似烤肉舖嘅薄片燒肉加汁咁  
然後加啲炒椰菜再鋪上飯面  
個樣係好茶餐廳or港式日食嗰啲求其飯  
不過個味係okay嘅  

![](/images/donichi.jpg)

**巨の鰻魚飯（原條）**  
嘿嘿嘿有鰻魚飯好難唔揀嘅  
鰻魚唔算非常厚但都夠滿足程度  
蒲燒汁唔會好多，加埋飯鹹甜度平衡  

![](/images/donichi2.jpg)

**燒雞皮串**  
呢隻似炸嗰種成塊皮都係脆晒嘅，好香口～  

![](/images/donichi3.jpg)

**日式麻醬秋葵**  
無overcooked爽脆唔會太腍  
雪得夠凍加埋芝麻香醋食個味唔錯！  

![](/images/donichi4.jpg)

呢度啲嘢係簡單啲  
賣相都幾茶記  
然而味道都算畀足誠意  
加上個價又唔貴  
都幾值得嚟食（微笑）  
