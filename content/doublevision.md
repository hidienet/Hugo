---
title: '崔正紋 최정문 - DOUBLE VISION'
date: 2018-04-18T15:21:00.000+08:00
draft: false
aliases: [ "/2018/04/double-vision.html" ]
tags : [amusement - exhibition]
---

一般光線都係觸摸唔到...  

![](https://c1.staticflickr.com/1/882/26629134117_3156268388_z.jpg)

但交喺藝術家手上就唔同講法！  

![](https://c1.staticflickr.com/1/883/40786302184_a5f944e16a_z.jpg)

入去韓國藝術家崔正紋嘅光、線空間  

![](https://c1.staticflickr.com/1/893/39690641920_f9a3bd0c9b_z.jpg)

**Fault, 2018**  
入場直望已經見到佢  
白色嘅底，遠睇覺得佢係一個懸浮嘅球體  
近啲睇就望到個黑色圓形  
中間俾條斜白色線劏開  

![](https://c1.staticflickr.com/1/800/40786300744_fca32c2462_z.jpg)

（可以除鞋換拖鞋行入去睇）  
响相度睇落似平面  
所以作品呢家嘢真係親身睇會好啲  

![](https://c1.staticflickr.com/1/787/26629106247_03072af462_z.jpg)

從另一個角度睇  
雖然由側跟睇，成幅構圖就亂晒  
不過就會見到件作品  
其實係由好多好多條線而成  

![](https://c1.staticflickr.com/1/819/40786299934_8b207ffa0f_z.jpg)

一條條嘅線係由最後一層一路向前排釘上去  

![](https://c1.staticflickr.com/1/891/40786299214_72d77498d8_z.jpg)

佢哋唔係就咁水平直線  
係唔規則咁放上去  
加埋啱啱好嘅黑 x 白  
先成為呢件作品㗎！  

![](https://c1.staticflickr.com/1/900/41458072582_1b7ebb92a8_z.jpg)

去完光亮淨白肌嘅空間  
走入黑房 x UV燈嘅空間  
**Double Vision, 2018**  
係藝術家近年嘅signature作品  
唔同場地啲線呀光呀用色都會有分別  

![](https://c1.staticflickr.com/1/790/40786296574_42c92e3b03_z.jpg)

用燈加埋線形成清晰紋路  
感覺上藍色係面層綠色就似陰影層  

![](https://c1.staticflickr.com/1/876/40786295954_4ed22e2004_z.jpg)

成個空間好似靜止咗咁  
但係又可以隨意行走  

![](https://c1.staticflickr.com/1/797/26629128197_cf0ec75902_z.jpg)

啲光線明明係靜態  
不過行入去慢慢感受  
又覺得佢哋好有動感喎...  
  
如果著淺色衫褲行入去  
同啲線一齊睇埋去會再過癮啲  

![](https://c1.staticflickr.com/1/783/41499923961_3fd61e0b8e_z.jpg)

黑房裝置係有兩個出入口  
另一頭係藝術家嘅其他作品  
  
一黑一白嘅裝置  
用咗唔同光&線製造嘅空間  
禪味中帶住科幻感  
仲可以置身其中帶嚟玩味  
靜態冥想同動態玩樂都好合適呢～