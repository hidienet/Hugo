---
title: '[餃] 餃子屋'
date: 2022-10-17T10:00:00.000+08:00
draft: false
images: ["/images/dumplinghouse.jpg"]
tags : [flavor - 行膳積腹]
---

同佢行經嘅時候見到唔使點等位  
咪試吓大大件嘅餃子囉...  

![](/images/dumplinghouse.jpg)

**傳統四拼（韭菜/白菜/椰菜/芹菜）**  
我呢啲煎炸friend梗係食煎餃  
餃子皮兩邊都煎得金黃香脆  
餡料飽滿肉量都算多  
韭菜餃最香；椰菜味較傳統；  
芹菜個味最爽口；白菜味就清清地幾特別  
啲餃大大隻大半個拳頭嘅size  
仲係煎炸嘢油膩啲所以隊唔晒八隻（靠佢喇）  

![](/images/dumplinghouse1.jpg)

佢唔係煎炸朋友當然揀湯餃  
都係肥嘟嘟大大件  
個湯聽講無味精而飲落都okay嘅  
（煎餃嘅就另外有一小碗）  
湯嘅顏色奶白但飲落唔算好香濃  
所以加另上嘅辣菜甫先會夠味  
可惜我係唔食菜甫，forget it.  
  
間嘢係大件算抵食嘅  
不過有講唔上特別好味  
見唔使點排隊試一次都可以  
畢竟我又唔係真係好鍾意食餃子啊～  
