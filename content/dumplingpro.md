---
title: '[餃] 龍鳳祥餃子館'
date: 2018-03-30T17:00:00.000+08:00
draft: false
aliases: [ "/2018/03/blog-post_30.html" ]
tags : [flavor - 行膳積腹, flavor - 飲！]
---

明明咁上海式  
但原來佢係間川菜館...  

[![](https://c1.staticflickr.com/1/887/26234753827_1ff3056eb8_z.jpg)](https://c1.staticflickr.com/1/887/26234753827_1ff3056eb8_z.jpg)

爆多餡嘅餃子  
肉同菜都香，又juicy喎  

[![](https://c1.staticflickr.com/1/883/26234756227_a2ed7da19e_z.jpg)](https://c1.staticflickr.com/1/883/26234756227_a2ed7da19e_z.jpg)

裡面仲有隻唔算細嘅蝦  

[![](https://c1.staticflickr.com/1/817/39297449060_d4f8d791d6_z.jpg)](https://c1.staticflickr.com/1/817/39297449060_d4f8d791d6_z.jpg)

呀餃子個名叫**肉三鮮**  

[![](https://c1.staticflickr.com/1/809/26234755767_025666faf2_z.jpg)](https://c1.staticflickr.com/1/809/26234755767_025666faf2_z.jpg)

煎餃都不相伯仲  
哇！煎到吖...  
食落個皮脆到吖...  

[![](https://c1.staticflickr.com/1/879/26234754897_2b13be1fe6_z.jpg)](https://c1.staticflickr.com/1/879/26234754897_2b13be1fe6_z.jpg)

**京蔥羊肉餃**  
個味就係爆香囉該煨  
喂好掂喎呢度啲餃  

[![](https://c1.staticflickr.com/1/900/26234755337_70b2ba7cc8_z.jpg)](https://c1.staticflickr.com/1/900/26234755337_70b2ba7cc8_z.jpg)

未！算！  
個**千層醬豬耳**都好好食  
豬耳爽滑個麻辣汁又醃得好夠味  
底層嘅新鮮青瓜絲又超爽脆，正！  

[![](https://c1.staticflickr.com/1/799/26234754307_64df695445_z.jpg)](https://c1.staticflickr.com/1/799/26234754307_64df695445_z.jpg)

**雞絲拌粉皮**  
standard好味嘅嘢囉  
雞OK嘅粉皮夠韌最緊要個麻醬做得好  
咁就已經好食㗎喇～  

[![](https://c1.staticflickr.com/1/896/26234755027_5c75a00875_z.jpg)](https://c1.staticflickr.com/1/896/26234755027_5c75a00875_z.jpg)

**豆漿**，一杯凍一杯熱囉  
唔太甜又有豆味，都幾好㗎！  
  
係坐得窄啲啫，overall都好好呀  
（連啲姐姐嘅服務都唔差㗎～）