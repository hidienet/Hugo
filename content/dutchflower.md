---
title: 'Dutch in the Neighbourhood : Dutch Flower Arrangement Workshop'
date: 2018-04-22T19:13:00.000+08:00
draft: false
aliases: [ "/2018/04/dutch-in-neighbourhood-dutch-flower.html" ]
tags : [Ḧandmade - 雜作, lifestyle - 生活與生存]
---

話說荷蘭日响香港已經搞到第四屆...  

![](/images/dutchflower1.jpg)

有唔同工作坊俾人參加吓  
例如木屐鎖匙扣工作坊  
係俾小朋友玩有顏色嗰啲啦  

![](/images/dutchflower2.jpg)

所以就試吓平日同我完全冇交集嘅...  
  
♪ 插起那荷蘭花吖呀～～～  
  
材料就有呢啲  
個根球超似紅蔥頭囉呵呵  

![](/images/dutchflower3.jpg)

然後經導師教路  
張啲草皮包住個花成球  
（導師讚我舊嘢包得好圓呀！）  
再綁起佢就完成㗎喇  

![](/images/dutchflower4.jpg)

呢盆係**Blue Pearl**  
風信子，都係荷蘭花啦  
响荷蘭運過嚟㗎  
雖然講開荷蘭花會先諗起tulip  
但係而家已經唔係佢嘅花期  
因此用都係荷蘭包包花風信子  

![](/images/dutchflower5.jpg)

鬱金香嘅話就大大朵好靚不過唔會好香  
而風信子細就細朵啲，但係個花味就勁香  

![](/images/dutchflower6.jpg)

同場仲有教整荷蘭小鬆餅**Poffertjes**  
牛奶都係用返Dutch Lady㗎 XD  

![](/images/dutchflower7.jpg)

食落輕飄飄鬆泡泡咁嘅  
個餅味道鹹鹹地  
加返糖霜就甜返晒  
簡簡單單冇奇怪味道，都幾好味嘅～  

![](/images/dutchflower8.jpg)

香港天氣始終太熱  
帶盆花响街行咗陣就已經開爆花咁滯（暈）
