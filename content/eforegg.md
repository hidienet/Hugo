---
title: 'E for EGG'
date: 2020-03-26T22:25:00.000+08:00
draft: false
aliases: [ "/2020/03/e-for-egg.html" ]
tags : [flavor - 行膳積腹, enthusiasm - 黃色經濟圈]
---

食嘢一定要揀睇顏色  
講黃色嘛，蛋(黃)咪黃色囉！  

![](/images/eforegg.jpg)

**Double芝士豬柳滑蛋盒子吐司**  
未食之前諗點解要用盒裝住  
拎出嚟就發現唔係咁裝嘅話啲料會爆開件厚多士  
啲蛋唔係剩係得面頭呢浸  
係一路落到底都有  
至於豬柳，傻仔嘅我以為係日式炸豬柳  
望到先至係金拱門豬柳蛋漢堡件豬柳  
然後哦咗聲「原來係漢堡扒」  
問衰tak點解唔叫佢做漢堡  
佢就話叫漢堡啲人會認為係牛肉漢堡  
又係喎，長知識了thanks～  
between，啲流蛋又香又滑個包又夠脆  
即叫即整等廿分鐘係完全值得  

![](/images/eforegg1.jpg)

**滑蛋餐肉厚切三文治**  
無得輸嘅餐蛋治，滑蛋鬆軟麵包都係軟軟  
少有地唔抗拒唔係喪烘底嘅白麵包  

![](/images/eforegg2.jpg)

**牛油果吞拿魚牛角酥**  
牛油果夠熟吞拿魚沙律個味校得唔錯  
牛角包外酥脆內香軟好好食  
不過成日都無牛角包賣，可遇不可求呢  
然後，呢個包冇蛋... 呢度有蛋嘅嘢會更好食  

![](/images/eforegg3.jpg)

**蒲燒鰻魚飯 | E-FOR-EGG芝士黃金蛋包飯**  
唔食包仲有飯可以揀！  
燒鰻魚塊肉夠厚好滿足  
蛋卷，嗱都係呢句呢間嘢嘅蛋好好食  
而押上招牌嘅芝士奄列極香  
又軟又滑仲陣陣芝士味散出嚟  
吖！食飯有埋菜睇落顏色靚又均衡飲食咁喎...  
  
早午晚下午茶幾時都會去幫襯  
無計啦蛋真係有好多種變化  
最重要係好食！係咁多樣都好食其實都幾難得啊～
