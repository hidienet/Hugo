---
title: '[鰻] 雞蛋屋 - 蒲燒鰻魚飯'
date: 2020-11-12T19:45:00.000+08:00
draft: false
images: ["/images/egghouse.jpg"]
tags : [flavor - 行膳積腹, flavor - 螞蟻族, satisfaction - 黃店懲罰日]
---

雞蛋與高牆之間，我揀鰻魚飯

![](/images/egghouse1.jpg)

**蒲燒鰻魚飯**  
半條魚OK啊！其實個份量都好夠  
然後魚底勁多煎蛋絲  
好好食，擺明係心機貨  
跟住就係個飯，極！大！兜！  
食咗好Ｌ耐先食得晒  
無計啦啲飯香得嚟飽飽滿咁  
撈埋蒲燒汁堅好送飯嘛～  

![](/images/egghouse2.jpg)

**和風牛肉湯烏冬**  
Mmm... 我真係去台式餐廳㗎  
不過有難少少去咁真日式味  
個湯底香到暈，不論係聞落同飲落  
牛肉唔係全滑身因為唔係用肥肥肥牛  
但勝在肉味會好香濃，正！

![](/images/egghouse3.jpg)

**芝士厚玉子燒**  
well，再次強調呢間個定位係台式嘢  
厚厚又勁鬆軟嘅蛋  
上面層燒過嘅芝士簡直係畫龍點睛  
兩樣加埋真係好食到痺  

![](/images/egghouse4.jpg)

**一口池魚仔**  
雞蛋屋唔係居酒屋，係台式料理餐廳（哈）  
細細條新鮮直炸魚仔  
好好味呀！  

![](/images/egghouse5.jpg)

**紅豆抹茶蕨餅**  
我真係真係真係去台式餐廳，OK？!  
蕨餅唔係韌韌的  
味道偏甜少少，糖尿臨界點咁啦    
有茶味同濃甜紅豆蓉咁尚算可以嘅  

![](/images/egghouse6.jpg)

**蜂蜜檸檬愛玉 加芋圓BB**  
YES！正港台式嘢喇（終於）  
唔會好甜嘅味道  
愛玉裡面隻檸檬味幾出又夠好咬  
芋圓BB細波波咁得意更好咬  
呢杯好呀！係大杯咗少少料太多會勁飽囉...  

![](/images/egghouse7.jpg)

呃！只招待會員  
做會員要登記  
對第一次係嚟覺得有啲麻煩  
（尤其同行嘅唔太識上網填表 x 唔逐個登記又唔得）  
然而對於有心嚟食嘅話真係排除「萬難」都要食咁囉～
