---
title: '[冰] E.Tea 茶星人 - 黃芝金菠蘿'
date: 2022-11-18T14:30:00.000+08:00
draft: false
images: ["/images/etea.jpg"]
tags : [flavor - say cheese, flavor - 飲！, satisfaction - 黃店懲罰日]
---

食完[車輪餅](https://hidie.net/mswheelpie/)想飲啲嘢濕吓口  
點知杯嘢飲仲甜過件甜品，哈！  

![](/images/etea1.jpg)

**E.Tea 茶星人 - 黃芝金菠蘿（升級）**  
嗱！已經係黃芝，即係鹹蛋黃芝士奶蓋  
係嘅，孭住阿B周街飲嘢係有啲狼狽  
所以支筒係一嘢隊盡落杯底  
變成只係飲緊個金菠蘿沙冰先  
升級版係多啲菠蘿果肉  
咁又真係每啖都索到唔少菠蘿肉  
飲唔慣甜嘢就當然覺得甜  
仲要杯嘢鬼死咁大杯  
而夠晒凍就係最好彩畢竟同阿B身貼身好Q熱  
啊！飲到最後終於去到個芝士奶蓋  
鹹鹹地又幾香喎中和番唔少甜味  
  
杯嘢都算係咁  
但係行走糖水呢家嘢  
平日都係少飲為妙  
無計啦，而家仲係我食乜阿B就食乜  
加上攝取糖分太多對皮膚唔好嘛...  
