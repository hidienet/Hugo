---
title: '[cake] FamilyMart - sweet+ 焼き菓子'
date: 2015-11-09T15:50:00.000+08:00
draft: false
aliases: [ "/2015/11/cake-familymart-sweet.html" ]
tags : [flavor - 螞蟻族]
---

要食到拎過獎嘅蛋糕仔們要去邊間蛋糕鋪排餐飽？  
去FamilyMart咪得囉，反正24小時都開  
鍾意幾點排幾點買幾點食都得～～～（我直頭買返香港食啦）  

[![](https://c1.staticflickr.com/9/8586/28051155293_4e5869b4c5_z.jpg)](https://c1.staticflickr.com/9/8586/28051155293_4e5869b4c5_z.jpg)

（左上）**フィナンシェ** financier  
（左下）**フロランタン** florentins  
（右）**プレミアムバウム** premium baum  
三款到拎咗2015年嘅monde selection金獎（[之前食過拎呢個獎嘅零食](http://www.hidie.net/2014/12/fritolay-mike-popcorn.html)）  
件フィナンシェ仲拎埋最高金賞  
好，就食佢先！  
淡淡杏仁味配上焦香牛油味  
蛋糕鬆軟帶微微濕潤，喂係好食喎  
  
フロランタン呢  
牛油曲奇餅底 + 面層焦糖杏仁片 = 香・甜・脆  
個焦糖仲要好鬼焦，焦到微微苦  
令甜味多咗份大人味道嘅層次  
買得一塊我只可以承認係買少咗（扁嘴）  
  
嗱我自己呢就不嬲都好鍾意食[年輪蛋糕](http://www.hidie.net/2013/10/cake-juchheim.html)  
呢件プレミアムバウム我當然不會放過！  
而且佢仲用埋發酵牛油加上北海道cream  
日本乳製品就是香滑濃郁重奶香  
蛋糕溼潤香軟，香甜嘅牛油味一直留响個口度唔走  
  
話時話，每件都只是百鬆D円  
以呢個價錢就食到蛋糕鋪甚至酒店級樣子同味道嘅精品小蛋糕  
（簡直同愛華頓\* 有得揮啦係咪？）  
\* 黃興桂：「 愛華頓呢隊波蔗渣嘅價錢，但係踢出燒鵝嘅味道。」   
  
\-----------------------------------------------  
  
延伸閱讀：[GO! GO! NaGoYa～（8D7N）](http://www.hidie.net/2015/11/go-go-nagoya8d7n.html)