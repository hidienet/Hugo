---
title: '[粉] 鳳鳴石磨腸粉'
date: 2020-12-03T09:30:00.000+08:00
draft: false
images: ["/images/fengming.jpg"]
tags : [flavor - 行膳積腹, flavor - 飲！, satisfaction - 黃店懲罰日]
---

反正落開街就去買埋嘢返公司食...  

![](/images/fengming.jpg)

**石磨雞蛋腸粉 | 燒賣 | 鮮磨豆漿**  
原本諗住嗌豬膶腸  
但係唔知係因為隔住口罩講得太細聲（我怕醜嘛）  
定係豬膶兩個字根本無出到口  
總之結果就得返雞蛋腸  
不過咁都幾好彩  
腸粉又薄又滑；雞蛋皮薄薄咁幾香蛋味  
然後再加個燒賣嘢飲set  
燒賣就咁整好一大兜夾出嚟都唔會overcooked  
依然彈彈牙唔會成舊粉  
豆漿滑滑唔會好甜  
所以就話好彩冇咗豬膶  
如果唔係一定飽到嘔...  
啊！腸粉雖好亦要有佢自家製嘅辣醬香蒜畫龍點睛  
仲有燒賣上嘅辣油  
美食同調味真係缺一不可！  

![](/images/fengming1.jpg)

愉快購物體驗：  
「要唔要加豉油辣醬嗰啲？」  
「要啊！要辣醬燒賣要辣油」  
「咁都要買炸蒜嗰啲」  
「要吖唔該」  
「咁要多份腸粉好唔好？」  
「...」  
「e？點解唔答要嘅？你唔係咩都答要㗎咩？」  
「唔要得呀，大多會食唔晒」  
「哈哈，咁要唔要筷子？」  
「唔駛喇我有呀」  
「哦係喎你唔環保嘅都唔要」  
「係呀哈哈」  
（自備熊本盒落街買～）    
