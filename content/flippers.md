---
title: '[pancake] FLIPPER''S'
date: 2019-07-01T12:18:00.000+08:00
draft: false
aliases: [ "/2019/07/pancake-flippers.html" ]
tags : [flavor - 行膳積腹, flavor - 螞蟻族]
---

將「奇跡」擺上枱...  

![](/images/flippers.jpg)

**KISEKI PANCAKE PLAIN（原味班戟）**  
稱為「奇跡のパンケーキ」  
鬆軟高高嘅pancake  
入口香鬆軟甜蛋味重  
pat cream有奶味唔會好厚身  
完美咁配搭响好似浮雲咁嘅班戟度  
好好味真係好好味（打緊post一直流口水）  

![](/images/flippers1.jpg)

**BACON & EGG PANCAKE（煙肉煎蛋班戟）**  
原本嗌三文魚牛油果班戟但係嚟錯咗  
唔緊要啦佢個樣都係好吸引  
同甜pancake唔同，係較薄身嘅班戟  
麥味非常香濃，配埋半熟煎蛋同大大片煙肉  
個butter cream都係輕輕嘅  
煙肉班戟夾唔會勁甜嘅糖漿啱啱好  
有咗糖漿個pancake就唔會太乾身  
啊！新鮮菜salad同個沙律醋都係簡單而好食  
酸菜唔會好酸食落中和返所有油膩感  
  
係嘅，二揀一會揀輕飄飄甜味  
然而鹹味都好出色呢～  

![](/images/flippers2.jpg)

**Café Caramel Frappe**  
平日呢好少飲甜嘢㗎  
不過坐低等pancake需時咪諗住叫杯甜碎冰飲吓  
焦糖沙冰上面仲有pat輕cream加條條焦糖醬  
喔！有齊焦糖香又唔係好甜咋喎  
唔錯吖～  
  
  
但願奇跡唔係只响餐檯上... 啦... ...