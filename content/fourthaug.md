---
title: '[麵] 肆年八月米線專門店'
date: 2022-09-21T10:00:00.000+08:00
draft: false
images: ["/images/fourthaug.jpg"]
tags : [flavor - 行膳積腹, satisfaction - 黃店懲罰日]
---

plan好曬之後條路  
點知突然要買個新電話  
買完個新電話仲發現有個新小朋友  
個腦完全實咗  
佢就同我反差大到極開心到爆一直畀全笑喊樣我  
不過就即刻衝嚟搵我  
反正就算唔係武肺食咩都無味  
咁就去試吓平日我唔食佢會食嘅米線啦  

![](/images/fourthaug1.jpg)

**招牌滷鵝片重口味麻辣湯米線**  
well，對於真・麻辣嘅佢嚟講  
呢隻麻辣湯對佢一定唔係重口味  
而滷水鵝片嘛... 佢又對潮州鹵水有份堅持  
所以整體上就變得麻麻地  

![](/images/fourthaug.jpg)

**麻香手撕雞金銀蛋芫茜湯米線**  
呃... 個menu寫嘅麻香手撕雞係有隻辣椒  
不過係連我呢種唔食得辣嘅都唔會覺得辣嘅口味  
幾麻嘅啲雞都咬到有肉汁唔錯嘅  
至於個芫茜茜茜茜湯  
味道較清淡，個芫茜味都未到爆濃嘅程度  
米線都唔係我杯茶  
加上心情太差（個天好似跌咗落嚟咁）  
食唔落喇...  

![](/images/fourthaug2.jpg)

**涼拌麻辣豬耳**  
香嘅麻嘅唔夠辣豬耳夠漿骨為脆  
唔錯！鍾意佢多過米線  

![](/images/fourthaug3.jpg)

**自家製檸檬薏米水**  
知道自己啱啱有咗喎梗係隊寒涼嘢  
（無啦結果係做咩都好個肚都陀得鬼死咁穩）  
咁呢樽嘢有淡淡檸味又唔太甜，幾好味啊！    
