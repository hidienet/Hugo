---
title: '欅坂46 - 不協和音'
date: 2018-09-27T15:18:00.000+08:00
draft: false
aliases: [ "/2018/09/46.html" ]
tags : [amusement - zene, lifestyle - 過日晨]
---

話說今日又到呢個blog嘅週年誌慶  
依然係冇抽獎冇嘢送冇嘢睇亦都冇人睇  
有時懶得寫就由得佢哈哈…  
不過冇咩所謂，已經係足夠自high咪OK囉  
  
其實由半年前就已經係想將呢度轉型  
好可惜懶癌發作唔好話將啲文搬屋  
就連字都變成唔想打  
搵一日冇咁懶嘅話（？）  
可能就會有新嘅嘢出現  
網址唔改，所以應該冇咩會變  
自己期待吓自己會有真係改嘅一日啦  
（因為冇人會有呢個期待）  
  
而同一日，係我繼續响呢間混帳公司做嘅第八年  
同初初入職嗰陣嘅好上司唔同  
如果要講調咗部門嘅情況下  
貼切地形容同上司嘅關係就只有呢首歌…  

{{<youtube 3A8ReZ_punE>}}

嗱，本身首歌嘅旋律幾好聽  
啲妹妹跳得好型兼好睇  
最最最重要都係啲歌詞啦  

{{<youtube 5b0qb4RoS8U>}}

↑↑↑  
懶得搵翻譯，有台版字幕  
  
雖然上司依然難頂  
但係工作性質算可以  
再加上班同事真係好好  
呢嘢堅難搵㗎嘛  
所以繼續收住呢份低薪人工準時收工享受生活  
  
呀！唔漏得非常緊要嘅今日  
HIMHIM生日！！！（撒花）  
呵呵呵食餐好嘅先啦啦啦~
