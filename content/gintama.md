---
title: '《銀魂》'
date: 2017-09-01T15:00:00.000+08:00
draft: false
aliases: [ "/2017/09/blog-post.html" ]
tags : [amusement - films]
---

為咗朋友一句：組團睇銀魂？  

好好好！等香港上映先睇

![](/images/gintama.jpg)

足足遲咗一個月先上㗎，忍死我...

![](/images/gintama1.jpg)

不過最後等唔切喇

組唔成團睇走咗去呀（笑）

  

講返套戲先，一句形容晒：

「由開場笑到片尾呀頂！」

  

漫畫已經好好笑

佢個動畫再玩得癲啲

真人版就簡直係玩到黐晒線（喪拍大髀）

  

從演員自身到其他漫畫動畫

炒埋一碟但一啲都唔會散

有少少位都要入晒

務求令睇嘅人連續爆笑

  

一般嚟講動漫變真人版好難做得好好睇

嗱，就以今次男主角小栗旬做例子：

迷妹時期憧憬嘅《花ざかりの君たちへ》主角佐野泉

同《花より男子》嘅花沢類都係佢

當時我係極度鄙視呢條友

大喊選錯角呀選錯角呀 x 10000000000000000000

但係佢好適合做坂田銀時而且做得(算)好傳神

  

要吐糟嘅話就係個堂本剛囉

睇到差啲出戲（汗）

  

熟悉嘅背景 x 耳熟能詳嘅故事

（泛指睇開嗰啲）

無計，除咗爆笑都係爆笑

所以難怪响香港一啲宣傳都無

梗係啦，套嘢真係好好睇

就算唔宣傳齋靠口碑都夠晒

落重本宣傳呢家嘢留返俾東京食糉啦

完全反正無期待之作

  

之後嘅話會期待《斉木楠雄のΨ難》

可惜香港係唔會上嘅。

呃，又橋本環奈？

是但啦，呢隻樣都算漫畫樣吖

點都好過戲又麻麻樣仲要完全唔神似嘅藤原竜也

完全摧毀夜神月呢家嘢都仲未同佢算帳！

做咩唔似咩實在唔容易呢...  
（演返人渣啦，咁先啱佢！）

  

講講吓兜咗半個地球㖭

whatever啦，總之呢套戲好好睇

有接觸過銀魂嘅**千！祈！千！祈！唔！好！錯！過！**

  

誠意推薦，就咁。
