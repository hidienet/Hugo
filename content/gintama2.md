---
title: '《銀魂2 掟は破るためにこそある》（港譯：銀魂2 規矩是為了被打破而存在的）'
date: 2018-10-12T22:52:00.001+08:00
draft: false
aliases: [ "/2018/10/2.html" ]
tags : [amusement - films]
---

一般嚟講，啲戲食過翻尋味之後  
通常第二集都會令人好失望…

  
不過絕對唔適用响呢部戲！！！

{{<youtube 27wmk466Iog>}}

繼續由一開場笑到播完片尾曲 \
角色都係嗰啲啦然後再加一啲咁 \
忠於動漫內容係有啲完全唔出得街環節冇咗 \
已經夠爆笑喇好冇？！

玩其他動畫呢樣必然事（隻浣熊呀哈哈哈） \
喂呀！仲玩埋啲角色本身嘅真人 \
好癲㗎不過就係咁先好睇㗎嘛


比上集再少啲齋講嘅片段 \
唔搞笑真打鬥嘅位剪接得好好 \
連上集因為個角色睇到出戲嘅堂本剛 \
唔肯定係接受造型啦唉定係今舖佢坐低咗 \
又或者純粹同小栗旬冇對手戲啦 \
感覺都比之前順眼咗
  

完全唔知點解兩個幾鐘話咁快過咗 \
開心嘅時間果然係過得特別快！
  

都係呢句：非常推薦去睇嘅戲，就咁~

  

\-----------------------------------------------  
  
延伸閱讀：[《銀魂》](https://www.hidie.net/2017/09/blog-post.html?m=1)