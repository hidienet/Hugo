---
title: '[雞] 굽네치킨 | Goobne Chicken'
date: 2019-07-05T19:27:00.000+08:00
draft: false
aliases: [ "/2019/07/goobne-chicken.html" ]
tags : [flavor - 行膳積腹, flavor - 飲！]
---

啤酒配炸雞？NO呀！  
啲雞係焗㗎冇咁油嘅…  

![](https://zbqdzg.ch.files.1drv.com/y4mPS5VcaUWNuc3_8IKCSVHZmw73SS44sFQva-32dhCSllQ7JBjtRMC99Q6Ur0IE3DwTdxv7ZVf1NRX6DVzu59aYfhEMkVLjzv_qEkQPcB2QrCs3Mz-lRS7RFuu4QLzElT8xDUQxa8dCOkSgWKG4RPfbNhLkOHLOK9ste6W6T9msPzbaEj9mekCr6hLskwSpF-lr7SrQLK8NGmU95W2XMMAUA?width=660&height=371&cropmode=none)

**Goobne UFO Fondue**  
即係唔炸啫，咁大兜芝士都幾爆脂嘅嘻嘻  

![](https://zbqbzg.ch.files.1drv.com/y4mMFyASMYYF8TqqooQYhsJhVPMWfQlR_E1YjS-p9k053tiwwkzCHYNC2x2Hr1fxMSO8FO4f3D1E9fAzYQU87mkp15lSsqL6D4sh4zbyRLB3VuSUOiXemSGeD6s2F-aZ5Gu7io27-jiKLtVuhJfG4We8VxdTfiyDFVsEcxWPoKF0xstDbA47US0lLPTOYbS9c4J2NXIbkkVA0a674kqgqH5FQ?width=660&height=371&cropmode=none)

上枱嘅係三種未溶嘅芝士  
有勁拉絲嘅mozzarella  
溝乜都得嘅cheddar  
同硬芝士grana padano  
要開爐攪攪攪先得㗎  
  
一共有十六件雞搥  
可以揀兩款  
咁我呢種「士到盡」嘅梗係會配三重芝士烤雞  
同食韓雞冇理由唔嗌嘅韓式BBQ醬煙燻烤雞  

![](https://zbqezg.ch.files.1drv.com/y4mUchD5aAxcqw2CV_mfFCQWIQRuKeJYRk-WWo_hKhdltC8h2jkakBBnKsQrmGoo2J5Hu67PTLaXByZHkWLcZo-OZcoX7AWjvcjA18kM_oRuhQK6Vr6nFH8_dOxahkZZmoibG10RJO1GSnuhXB9uhd2uw5KvyPEXqg-iIXeiuBCDRKWGyPob0Hn3IoSpghXh9j_Ud-ugUSF1YWht_8lo97YTA?width=660&height=371&cropmode=none)

芝士鐵鑊兜搽滿油  
就咁攪無啦啦係絕對唔會黐底啦  

![](https://1loxqw.ch.files.1drv.com/y4mMg8Pu2mTH216LKS9Ns9ktxUlpUGMgoOEqe2Fpl6728NO2EP0LM1b4Dcqmyi0TP5_JAfrOS0WTbIg1lt3tOLUYQXmKD8BD-UqgR6bq-im-fKwlyVbUUoO0Y7JBhPf_to0YjDBOfOrgecgYMtWtkuL3Oj0iXgmY16cL1_26EeCAJmo73TYXNBvt6hqJH0D6FKThxbRqrKED8wB1m3Pn1NjIw?width=660&height=371&cropmode=none)

溶晒就食啦唔好等  
個韓醬微微辣味配芝士就啱啱好  
芝士雞係cheddar、cream cheese同滲咗blue cheese粉  
即係加埋芝士面就係五重芝士雞哈哈  
漏㗎，所以好彩佢係烤雞唔係炸雞  
同埋就算咁L多芝士都唔會覺得鹹！  
  
烤雞呢就外面咇走啲油  
裡面啲雞肉仲好juicy同嫩滑  
好容易鍾意呢種煮法  

![](https://zbqczg.ch.files.1drv.com/y4mYAU1sdEGwZ0Eo62hnkRAbSnMdUtd1VJRuItWsyoFgzmyR6on919pX6qqk4M8CcwQOwwzn9Uc8hgkSmPTWPSpJGCosQ42AOXbVqTYhhK6aBItSVZHwWBE4kv8H09EXji0mSbJc8awhgXjNSnIAebU0Y8LVXcY4H8RwfxTmTdr2TrI9ltuLEMTJtjYGBGbb5vDcPzN2LI6wCwCGmiTZE5XPg?width=371&height=660&cropmode=none)

烤雞又好炸雞都好  
啤酒是必須的  
仲要buy 2 get 1 free唔叫真係對自己唔住  
呢度冇淡過水嘅韓啤  
有1664 asahi同嘉士伯  
咪玩啦即係得一樣嘢可以揀啦  
甜甜嘅1664同甜辣韓雞幾夾  
法國啤同芝士又冇違和感  
  
可惜份量太大，想試吓啲蛋捲奈何肚容量唔爭氣  
下次啦唯有！