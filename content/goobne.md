---
title: '[雞] 굽네치킨 | Goobne Chicken'
date: 2019-07-05T19:27:00.000+08:00
draft: false
aliases: [ "/2019/07/goobne-chicken.html" ]
tags : [flavor - 行膳積腹, flavor - 飲！]
---

啤酒配炸雞？NO呀！  
啲雞係焗㗎冇咁油嘅…  

![](/images/goobne.jpg)

**Goobne UFO Fondue**  
即係唔炸啫，咁大兜芝士都幾爆脂嘅嘻嘻  

![](/images/goobne1.jpg)

上枱嘅係三種未溶嘅芝士  
有勁拉絲嘅mozzarella  
溝乜都得嘅cheddar  
同硬芝士grana padano  
要開爐攪攪攪先得㗎  
  
一共有十六件雞搥  
可以揀兩款  
咁我呢種「士到盡」嘅梗係會配三重芝士烤雞  
同食韓雞冇理由唔嗌嘅韓式BBQ醬煙燻烤雞  

![](/images/goobne2.jpg)

芝士鐵鑊兜搽滿油  
就咁攪無啦啦係絕對唔會黐底啦  

![](/images/goobne3.jpg)

溶晒就食啦唔好等  
個韓醬微微辣味配芝士就啱啱好  
芝士雞係cheddar、cream cheese同滲咗blue cheese粉  
即係加埋芝士面就係五重芝士雞哈哈  
漏㗎，所以好彩佢係烤雞唔係炸雞  
同埋就算咁L多芝士都唔會覺得鹹！  
  
烤雞呢就外面咇走啲油  
裡面啲雞肉仲好juicy同嫩滑  
好容易鍾意呢種煮法  

![](/images/goobne4.jpg)

烤雞又好炸雞都好  
啤酒是必須的  
仲要buy 2 get 1 free唔叫真係對自己唔住  
呢度冇淡過水嘅韓啤  
有1664 asahi同嘉士伯  
咪玩啦即係得一樣嘢可以揀啦  
甜甜嘅1664同甜辣韓雞幾夾  
法國啤同芝士又冇違和感  
  
可惜份量太大，想試吓啲蛋捲奈何肚容量唔爭氣  
下次啦唯有！
