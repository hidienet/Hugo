---
title: '[串] 好燒式串燒專門店'
date: 2022-09-15T10:00:00.000+08:00
draft: false
images: ["/images/goodnewsbbq.jpg"]
tags : [flavor - 行膳積腹]
---

平日好鍾意食日本(/式) 居酒屋啲串燒  
亦會响食東南亞嘢嘅餐廳食沙嗲串燒  
而中式串燒都只係食過回族羊肉串（@[香港](https://hidie.net/taimok/)、@[西安](https://hidie.net/xian1d/)）
所以港產川式嘅其實我係冇食過  
佢見我都鍾意食串燒，就話帶我去一間會覺得好食嘅  
GOGOGO！  

![](/images/goodnewsbbq1.jpg)

大肚又禁酒again  
喂呀食熱氣嘢冇得飲酒呀！！！
簡直要用李香琴mode嗌句：「世界末日㗎喇～」  

![](/images/goodnewsbbq2.jpg)

**鹽燒牛舌串、鴨舌串**  
同動物們打返個車輪先  

![](/images/goodnewsbbq3.jpg)

**燒雞胸軟骨串、羊肉串**  
同平時日式串燒最大分別  
應該就係咩都會先加辣粉或/同孜然粉咁  
啲嘢都新鮮所以好食啊！  

![](/images/goodnewsbbq4.jpg)

**鹽燒牛舌串**(encore)**、雞軟骨、雞腎、魷魚鬚**  
雞軟骨、雞腎就係最好過口癮嘅串燒款耶～  
魷魚鬚又有焦香魷魚腳本身唔會太乾  
而且係新鮮一咬就斷嘅，正！  

![](/images/goodnewsbbq5.jpg)

**蒜心、大京蔥、鴨胸串**  
响韭菜同蒜心揀就揀中間可以爆汁嘅蒜心  
京蔥燒過就係濃甜囉  
燒鴨胸油花咇出，好香加辣粉唔會漏  

![](/images/goodnewsbbq.jpg)

**黑松露菌蝦多士**  
佢話一定要食呢個啊！  
黑松露同芝麻喪香蝦膠新鮮彈牙  
多士烘得脆～ 鬆～ 脆～  
好好食呢！！！  

![](/images/goodnewsbbq6.jpg)

**原個蒜頭**  
燒過嘅全熟蒜頭又香又甜  
灑少少香草提味唔使辣粉都夠味  

![](/images/goodnewsbbq7.jpg)

**蒜蓉燒茄子（原條）**  
軟滑矮瓜加埋蔥同辣粉好惹味  

![](/images/goodnewsbbq8.jpg)

**菠蘿**  
食燒嘢嘅結尾有菠蘿梗係要菠蘿啦！！！  
有炭燒味裡面繼續爆菠蘿汁，唔錯啊！  
  
好啦，對港式串燒無咁抗拒喇...  
