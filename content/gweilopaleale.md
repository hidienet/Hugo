---
title: '[cheers!] gwei•lo - Pale Ale & IPA, Little Creatures Pale Ale@The Picture House'
date: 2019-03-09T17:24:00.002+08:00
draft: false
aliases: [ "/2019/03/cheers-gweilo-pale-ale-ipa-little.html" ]
tags : [flavor - 行膳積腹, flavor - 飲！]
---

今朝留彌於起身同繼續瞓之間  
個腦一路响起"What's in your head, in your head? 生啤, 生啤, 生啤-ie-ie"  
好啦，起身出發去飲返杯啦…  

![](/images/gweilopaleale.jpg)

**gwei•lo - Pale Ale**  
港人港啤嘅鬼佬  
個味好清，伴隨著淡淡果香同微苦味  
冇討厭嘅味道又好易入口  

![](/images/littlecreaturespaleale.jpg)

**Little Creatures - Pale Ale**  
嚟多杯pale ale，南半球嘅  
呢隻個香甜味重啲啲  
入口唔太苦就裡面好泡泡  
成個感覺似飲唔會漿口嘅清爽汽水咁  

![](/images/gweiloipa.jpg)

**gwei•lo - IPA**  
menu度冇寫不過侍應有講  
所以都會試吓…  
我覺得好好飲呀佢！  
果香重面頭泡量多酒裡面就唔點泡  
飲落少少苦而濃郁嘅甜味同麥味不停散發  
好彩唔係飲完佢先飲pale ale如果唔係杯pale ale會被直接嫌棄~  

![](/images/pitcurehouse.jpg)

特登寫店名因為啲嘢好好食（讚）  
**Smoked Haddock Fishcakes**  
同馬介休球差唔多嘅嘢不過冇咁鹹版本  
熱辣辣薯味又有碎魚絲咁  
只係個menu寫係配citrus aioli  
但係上枱係檸檬加mayonnaise  
呢一點有少少過唔到商品說明條例  
but都算影響唔到魚波本身嘅美味  

![](/images/pitcurehouse1.jpg)

**Jalapeno Poppers**  
雖然我唔太食得辣  
然而成日去茶樓嗌煎尖椒會因為成碟都冇條辣而失望  
响香港食正宗印巴菜就唔會特意挑戰  
佢哋真材料裡面係會有辣死人嘅椒  
只係落個酒吧食個filled椒  
九成幾都係洋人喎  
喺無知嘅認知中「洋人係唔食得辣嘅」我  
（well，墨西哥人除外）  
覺得呢碟嘢應~ 該~ 唔辣嘅…  
  
聰明嘅你，見我寫咗咁大篇幅  
都預計到佢當然哋辣到我一路食一路保持儀態細細聲嗌  
「媽，好辣呀~~~」  
但係都冇得「怕辣就食原味唔辣㗎啦」  
咁佢本身係真 • 辣椒  
  
不過有冇睇到我係講一路食？  
係呀！佢好L辣但係又好L好食  
椒辣就係㗎喇；辣得嚟又夠香  
有濃滑嘅cream cheese撈悲勤餡  
食落軟滑味道又夠濃郁  
再加埋個炸得超酥嘅外層  
點埋個ranch dip稱完美！  
  
  
美好嘅下午呢~  
（天氣差啲又有咩好怕喎…）