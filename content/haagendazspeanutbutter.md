---
title: '[ice pop] Häagen-Dazs Peanut Butter Crunch Ice Cream Bars '
date: 2018-10-13T12:40:00.000+08:00
draft: false
aliases: [ "/2018/10/ice-pop-haagen-dazs-peanut-butter.html" ]
tags : [flavor - 螞蟻族]
---

早餐時間食花生醬好正常吖~  

![](/images/haagendazspeanutbutter.jpg)

個朱古力脆皮係有啲甜咗啲嘅  
裡面個雪糕硬硬地正常Häagen-Dazs雲尼拿味嗰啲  
然而入面混埋嘅花生醬先係重點！  
咬第一啖，就算個朱古力皮已經好出味  
都及唔上個花生醬味飄香  
終於食到雪糕位嘅時候  
哇哇哇！估佢唔到真係好Q花生味  
個醬係唔係齋甜而係間唔時有鹽味  
雖然係有少少雪硬咗啲嘅花生醬嗰種感覺  
（喂大佬佢係藏喺雪糕入面嘅花生醬囉）  
但係入口會溶返啲就會食到花生醬本身嘅幼滑感  
加上佢仲有粒粒硬脆又唔細粒嘅花生粒  
成個組合就係好食囉！  
  
朝食嘛，係要攝取吓糖分嘅…