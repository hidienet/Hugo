---
title: '[cheers!] Hacker Pshorr @Beerliner'
date: 2018-03-08T19:15:00.002+08:00
draft: false
aliases: [ "/2018/03/cheers-hacker-pshorr-beerliner.html" ]
tags : [flavor - 行膳積腹, flavor - 飲！]
---

放咗工，有咩比飲少少德國啤更順氣？  

[![](https://c1.staticflickr.com/5/4776/38877777320_4e8457d1b4_z.jpg)](https://c1.staticflickr.com/5/4776/38877777320_4e8457d1b4_z.jpg)

梗係飲一～ 大～ 杯～ 啤～ 啦啦啦  
成Lit(er)上咁先最爽㗎嘛！  
德國嘅draft beer **Hacker Pshorr**  
(左) 一杯係**Weissbier**  
輕柔淡麥味，散發陣陣香甜果香  
(右) 另一杯係**Kellerbier**  
濃郁果香同麥香，甜美歡悅嘅味道  
帶住美妙嘅琥珀色  
  
兩杯都好正喎老細  
（不過硬係要我揀就會揀Kellerbier，嘻）  

[![](https://c1.staticflickr.com/5/4790/38877777400_3f072dded4_z.jpg)](https://c1.staticflickr.com/5/4790/38877777400_3f072dded4_z.jpg)

嗱～ 去德國餐廳呢有啲嘢就唔食唔得嘅  
好似呢隻**脆皮鹹豬手** (**Pork Knuckle**)咁  
送啤酒都算係好德國風嘅配搭  
睇佢個面黑黑地樣衰衰咁  
以為會係燶咗呀唔好食  
但係食落又唔覺燶呀苦呀咁  
硬硬脆嘅皮焗得啱啱好  
啲豬手肉又唔會醃到好鹹  
而個薯蓉味香質地滑  
唔錯吖～  

[![](https://c1.staticflickr.com/5/4786/25816907797_a93379b87a_z.jpg)](https://c1.staticflickr.com/5/4786/25816907797_a93379b87a_z.jpg)

而另一樣食德國嘢又唔少得嘅  
就係食洋腸喇 (**Beerliner Sausage**)  
哇！拎埋個招牌做餸名喎  
唔好食就拆佢個招牌啦  
豬肉味香濃冇羶味  
鹹鹹地配啤酒就最好  
  
啊，後面嗰杯係**Helles**  
過濾得好清好清嘅啤酒  
都唔錯嘅如果冇飲過上面嗰兩杯嘅話...  

[![](https://c1.staticflickr.com/5/4788/38877776530_d16ebccbc6_z.jpg)](https://c1.staticflickr.com/5/4788/38877776530_d16ebccbc6_z.jpg)

呢隻炸**meatballs**上面咗淋啲芝士  
出面酥脆肉丸彈彈牙  
加埋啲芝士個味道更香濃  
佐酒小食不二之選呢！  
  
啲**Sauerkraut**有夠酸仲好爽，唔錯唔錯  

[![](https://c1.staticflickr.com/5/4789/25816907467_1216e6ffd8_z.jpg)](https://c1.staticflickr.com/5/4789/25816907467_1216e6ffd8_z.jpg)

有豬手有腸仔有肉丸  
仲有都係啖啖肉嘅**Meatloaf Potato Cake**  
成塊火腿扒啊幾咁豪氣  
當然係鹹香嘅肉  
除咗飲酒解鹹仲要唔好錯過下面舊薯餅  
超香薯味，煎得又夠脆口（正！）  
  
  
呃！好耐冇試過一餐裡面食咗咁多肉  
然而食德國菜唔食肉同飲啤酒學咩人食德國菜啫係咪？