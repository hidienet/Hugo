---
title: '616 客香邨酒家'
date: 2020-08-06T19:30:00.000+08:00
draft: false
images: ["/images/hakheungchuen.jpg"]
tags : [flavor - 行膳積腹]
---

港式飲茶唔似茶舖咁杯茶係重點  
根本就只係指食點心嘛...

![](/images/hakheungchuen.jpg)  

唔可以堂食咪外賣返屋企囉  
（拎埋盒仔兜仔呀呢次）  
反正間舖開24，就算凌晨3點想食都OK

![](/images/hakheungchuen1.jpg)  

**香茜牛肉腸粉**  
即製布拉腸，條粉削咗少少同有啲厚  
不過裡面嘅牛肉夠晒香搶返唔少分數啊！

![](/images/hakheungchuen2.jpg)  

**鵪鶉蛋燒賣**  
晌呢個時代仲見到呢味嘢唔係唔叫佢呀化？  
蛋味祝足又彈彈牙，肉球足料卻唔會死實實  
好好味呢～

![](/images/hakheungchuen3.jpg)  

**柱侯金錢肚**  
新鮮牛肚一咬就斷  
加上醬汁勁入味，正！

![](/images/hakheungchuen4.jpg)  

**螺片棉花雞**  
啖啖肉 x 浮雲魚肚食落好滋味

![](/images/hakheungchuen5.jpg)  

**斗門蝦餃**  
皮薄又夠韌蝦球既爽口又大舊肥肉夠晒香  
太好食喇實在！

![](/images/hakheungchuen6.jpg)  

**香煎家鄉鯪魚餅**  
除咗蒸嘅; 煎嘅都非常出色  
鯪魚餅勁厚身兼新鮮濃魚味仲極彈牙  
揀料好師傅功架足無可挑剔呢～

![](/images/hakheungchuen7.jpg)  

**鮮蝦腐皮卷**  
超~ 脆~ 口~ 嘅腐皮  
包住新鮮爽口嘅彈彈蝦  
無唔好食嘅道理啊！

![](/images/hakheungchuen8.jpg)  

**咖喱魷魚**  
又係新鮮一咬就斷嘅貨色  
咖喱味帶微辣，味道更提香更好味  
  
    
    
    
好滿足，去泡返壺靚普洱慢慢嘆先...

