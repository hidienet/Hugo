---
title: '白元アース - ゆたぽん レンジでゆたぽん'
date: 2017-12-23T22:53:00.000+08:00
draft: false
aliases: [ "/2017/12/blog-post_23.html" ]
tags : [lifestyle - zakka]
---

呢幾日朝早已經唔再凍  
不過夜晚都係鍾意對腳仔暖笠笠咁  

![](/images/hakugencusion.jpg)

橙色叮叮保暖包  
18 x 25 cm 夠擺晒兩隻腳踭  
擺個內膽 (又係橙色嘅) 入微波爐叮一陣就OK  
（500W x 3分10秒；600W x 2分40秒；1000W x 2分鐘）  
液體發熱，啱啱叮起好熱㗎  
要即刻擺返入個橙色毛毛袋度  
  
產品聲稱keep 7粒鐘暖  
但可能我係擺被竇裡面啦  
瞓完8粒鐘拎起都仲暖暖地  
  
呢舊長方嘢除咗用嚟暖腳  
當然可以去暖肚  
唔係食熱嘢嗰隻內服式  
外敷呀外敷呀  
就算生理期冇咩不適都補吓健嗰種  
  
好用又襟用，超！推！薦！  
唯一美中不足只係個顏色，係咁多。
