---
title: '花より男子 神尾葉子 1-37/ 1-20（完）'
date: 2014-02-06T11:30:00.000+08:00
draft: false
aliases: [ "/2014/02/1-37-1-20.html" ]
tags : [amusement - manga]
---

如果話只係港女鍾情高富帥嘅話就有啲不公平  
因為從來呢種男仔都係憧憬對象  

![](/images/hanadan.jpg)

呢套漫畫，日韓台都有拍過劇  
屈機男根本就係深入民心  
有錢有樣仲要情深  
愛上窮家女喎... 擺明係飛上枝頭變鳳凰  
咁又點？關你事咩？  
少女漫畫就係咁㗎啦  
橋段非常老土but根本唔重要  
重點係現實99.9999999999999999%唔會响現實出現嘛  
（我就唔相信世界上真係會有人可以使出「銀河爆烈拳」好吧）  
得唔到嘅東西幻想吓都唔錯  
  
不過啦，跟一般長篇漫畫有同樣缺點：拖～  
後半段又長又兜圈  
加上擺明結局就係草草收尾  
  
算啦，套漫畫都咁多年  
一早已陪我過咗學生時代  
當時仲可以發夢就已經夠啦～  
  
ps，一套甚至一集關於佢嘅電視劇都無睇過  
仲係一直沉迷漫畫呢...
