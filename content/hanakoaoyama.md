---
title: '[好讀] 仕事も恋もがけっぷち！'
date: 2018-03-15T15:00:00.000+08:00
draft: false
aliases: [ "/2018/03/blog-post_15.html" ]
tags : [amusement - books]
---

响一片書海（其實係書架）之中找尋到幸福…

![](/images/hanakoaoyama.jpg)

**仕事も恋もがけっぷち！**  
２９歳ＯＬが永遠に続く幸せを手に入れたシンプルな習慣  
青山華子  

  

中文譯本就大大隻字寫住《好幸福！》  
（好精簡 but f-king right）  
  
本書係先講要幸福就要接受自己嘅不完美  
從而放低執著，唔做無謂嘅比較  
活在當下隨遇而安做自己鍾意做嘅事  
  
係㗎！好簡單嘅三幅被嚟㗎～  
但係就係最易被遺忘囉！  
  
尤其當生活唔如意嗰陣  
會一直陰沉嘅心境  
一路响度問點解呢樣點解嗰樣  
冇錯嘅有啲人會從而反思  
令自己更有得著有進步  
可惜係更多嘅時候走唔出嚟  
會否定自己覺得難受  
本書就提返你其實唔需要响個陰霾度轉  
仲會提供到啲方法  
  
幸福其實唔係好虛幻嘅事  
可以好容易就捉得到  
視乎個人抉擇㗎啫～

![](/images/hanakoaoyama1.jpg)

我嘅幸福時光  
睇住水，吹住清爽嘅風  
飲住純粹嘅水  
聽住鍾意嘅歌  
睇到能自己打氣嘅書  
  
今日，就算仲係一個人  
都唔會覺得係俾世界遺棄

無需執著係咪要有個人陪先係圓滿  
Que sera sera啦～
