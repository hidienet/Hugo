---
title: '小林製薬 ハナノアb シャワータイプ、ハナノア専用洗浄液 爽快クール'
date: 2019-12-01T22:28:00.000+08:00
draft: false
aliases: [ "/2019/12/b.html" ]
tags : [lifestyle - 急救箱]
---

平時會戴住個[口罩](https://hidie.net/mmmnexcare/)出街  
除咗防曬仲係為咗減低鼻敏感嘅機會  
因為响街一拉低個罩nude咗個鼻  
就覺得鼻仔開始塞塞哋再耐啲會打乞嗤流鼻水  
明明係touch wood冇嚴重鼻敏感㗎嘛...  
唯有返到屋企洗吓鼻鼻啦  
  
雖然並無文獻講到洗鼻係可以解決嚴重鼻敏感鼻炎咁  
好啦我根本就唔係嚴重嗰隻  
（成日被誤會我嘅黑眼圈係因為鼻敏感但其實唔係啦）  
不過如果係鼻塞塞有BT嘅話  
對於相對污糟嘅鼻黏膜  
適度洗鼻都可以避免刺激鼻腔同進一步感染啊  
  
洗鼻當然唔可以就咁用水喉水啦！  
自己溝鹽水又要啱比例好麻煩  
生理鹽水都OK但係留返多啲貨俾FA用啦  

![](/images/hananoab.jpg)

用小林製薬呢隻唔錯  
有埋個鼻壺好方便  
標榜唔會痛，初初用落係有少少唔慣  
然而第一次用已經輕手成功  
左邊係original版本連埋右邊個鼻壺一set  
中間嗰支係爽快cool版  
用嘅時候個心都吶喊「哇～」咗聲，堅涼快舒爽rrrrr  
（洗緊鼻用口透氣無得哇出聲）  
  
通完鼻，鼻腔爽晒呼吸暢順返晒  
之後出！國！再吸啖氣都清新啲呢～
