---
title: '藝遊維港 Harbour Arts Sculpture Park 2018'
date: 2018-03-11T15:40:00.000+08:00
draft: false
aliases: [ "/2018/03/harbour-arts-sculpture-park-2018.html" ]
tags : [amusement - exhibition]
---

藝術唔遙遠㗎  
只要肯行出去就連維港都有啦！  

[![](https://c1.staticflickr.com/5/4792/39833132165_07faf7c22e_z.jpg)](https://c1.staticflickr.com/5/4792/39833132165_07faf7c22e_z.jpg)

無人話過藝術品一定要擺响館裡面嘅  
而家一件二件廿一件藝術雕塑  
（updated：展展吓多咗件，total廿二件）  
就擺晒响海濱長廊到藝術中心一帶  

[![](https://c1.staticflickr.com/5/4788/38918190260_11683f1d4b_z.jpg)](https://c1.staticflickr.com/5/4788/38918190260_11683f1d4b_z.jpg)

**Ernest and Ruth, 2015**  
**（Hank Wills Thomas）**  
平時只係活存响漫畫世界嘅話框  
由虛幻帶到嚟現實  
仲可以置身其中  
（可以响裡面隨便坐呀瞓呀彈都得）  
會唔會諗到自己平日所講嘅言論意味住啲咩？  

[![](https://c1.staticflickr.com/5/4793/40728349881_1a9c4b7d3a_z.jpg)](https://c1.staticflickr.com/5/4793/40728349881_1a9c4b7d3a_z.jpg)

**Truth Bubble Sign Tree, 2015**  
**（Hank Wills Thomas**）  
同上面嘅作品一樣係用話框  
呢件就扮係樹同有埋對話  
組成「THE TRUTH IS I LOVE YOU! 事實上是我愛你！」  
但其實唔同角度睇棵樹  
句對話係可以有唔同嘅理解方法嘅  

[![](https://c1.staticflickr.com/1/819/41094515692_0cd92ef51b_z.jpg)](https://c1.staticflickr.com/1/819/41094515692_0cd92ef51b_z.jpg)

**Flow, 2017**  
**（Tony Oursler）**  
呢件作品係投影嘅  
夜晚7點先有，唯有搵日天黑先嚟睇啦～  

[![](https://c1.staticflickr.com/5/4772/26857049848_034d1e3c19_z.jpg)](https://c1.staticflickr.com/5/4772/26857049848_034d1e3c19_z.jpg)

**Time Needle (A Time Capsule of Some Day), 2018**  
**（黃榮法）**  
話說要「鐵杵磨成針」  
將條時針磨咗嘅針粉散落呢度  
嗱藝術呢家嘢我真係識條鐵  
  
但係你冇錯嘅（曾偉雄mode）  
時間係咪都RIP  
擺個碑响度都啱吖  

[![](https://c1.staticflickr.com/5/4778/40728348971_d0b0ca8f90_z.jpg)](https://c1.staticflickr.com/5/4778/40728348971_d0b0ca8f90_z.jpg)

**心遊素園之魅麗, 2014**  
**（鄭國谷）**  
純天然花崗岩做嘅口語石凳  
真係唔駛講太多  
好似啲凳度雕住句咁：  
「不用說話 用心去體會～」  

[![](https://c1.staticflickr.com/5/4801/25858179057_f280caaece_z.jpg)](https://c1.staticflickr.com/5/4801/25858179057_f280caaece_z.jpg)

**\[\[ x \]\], 2018**  
**（何冠廷）**  
以呢個符號表示超越單純感情、文字  
用扭曲嘅線條响掙扎中釋放能量  
...都幾抽象喎，邊x度睇㗎其實？  

[![](https://c1.staticflickr.com/5/4785/40019268014_25af1c2128_z.jpg)](https://c1.staticflickr.com/5/4785/40019268014_25af1c2128_z.jpg)

**The Memories from The Tower of Light, 2017**  
**（王志勇）**  
即係之前[光 · 影 · 香港夜 | Lumieres Hong Kong](http://www.hidie.net/2017/11/lumieres-hong-kong.html)  
擺响1881嗰舊嘢嘅日光版本  
聽講啲燈會唔同上次  
不過就上次點睇都睇唔到個構圖嘅經驗  
唔會再等夜晚嚟睇多次  

[![](https://c1.staticflickr.com/5/4789/40019268694_461a9713ae_z.jpg)](https://c1.staticflickr.com/5/4789/40019268694_461a9713ae_z.jpg)

**45度假石山, 2014**  
**（展望）**  
睇落厚重嘅石山  
仲鍍埋銀咁睇落好有份量  
敲敲佢（敲得㗎件嘢！）原來係空心嘅  
四十五度係最佳捕鳥器嘅角度  
哇頂石山喎大佬跌落嚟隻雀咪變屎餅？  
殘唔殘忍啲呀老細？！  

[![](https://c1.staticflickr.com/5/4798/40729477811_f40d73327b_z.jpg)](https://c1.staticflickr.com/5/4798/40729477811_f40d73327b_z.jpg)

**Pumpkin: big, 2018**  
**（草間彌生）**  
全部雕塑嘅藝術家唔識  
全部藝術品都唔知乜春  
就算係咁，都會知道呢舊大南瓜同佢嘅主人  
草！間！彌！生！  
呢件南瓜係佢最出名嘅作品之一  
南瓜係佢青春期嗰陣食到嘔心嘅嘢  
但後來斯德哥爾摩症啦  
迷上咗佢嘅不規則形狀咁喎  
而大細點點係佢腦海裡面嘅幻覺  
又以呢啲硬膠膠加工物料  
去整返件本身係天然嘢嘅南瓜  
試圖將人工化同自然結合咁  
  
啲人覺得搵嘢圍住佢唔係真正接觸藝術  
不過件嘢arts centre响私人收藏家度借嚟擺㗎咋  
求其搵條鎖匙刮花都賠唔起呀  
（又唔係唔知啲人幾冇公德心嘛...）  
  
之前去四国冇特登過直島睇佢  
咁啱呢次有喎so lucky（嘻嘻嘻）  
睇唔到直島南瓜 x 瀨戶內海  
睇到南瓜 x 維港都幾好吖  

[![](https://c1.staticflickr.com/5/4779/40696134972_d75668e21e_z.jpg)](https://c1.staticflickr.com/5/4779/40696134972_d75668e21e_z.jpg)

**Davz VI, 2016**  
**（Anthony Gormley）**  
用好重好重又會生銹嘅灰鑄鐵立方體組成  
（鑄鐵溫度系統地球核心溫度一樣高）  
但腳踝位置係最細細粒  
睇落好易會冧咁  
同一直以嚟嘅西方雕像好唔同  
唔係強壯偉大嘅男人  
反而係握緊住拳頭  
從腳起將身體同頭轉咗90度  
反映佢畏畏縮縮帶著恐懼嘅感覺  

[![](https://c1.staticflickr.com/5/4800/26867628748_a5bf7d19ff_z.jpg)](https://c1.staticflickr.com/5/4800/26867628748_a5bf7d19ff_z.jpg)

**Truisms: Don't Place Too Much Trust in Experts**  
**常理：不要太相信專家, 2013**  
**Jenny Holzer**  
石凳一套四張  
而每張凳都刻有佢創作嘅句子  
見到嘅係中文翻譯版  
（全部句子其實總共超過250句）  

[![](https://c1.staticflickr.com/5/4777/26867628418_b017fb99b4_z.jpg)](https://c1.staticflickr.com/5/4777/26867628418_b017fb99b4_z.jpg)

**Truisms: Freedom is a Luxury Not a Necessity**  
**常理： 自由是奢侈品而非必需品, 2013**  
**Jenny Holzer**  
响門常開下面擺呢件「自由」嘅奢侈品嘛...  
  
...影呢張相個陣  
呢個area係有班後生仔女影pre-wedding photo  
啊！真係自由可貴呀  

[![](https://c1.staticflickr.com/5/4776/26867627408_b4f77a54fe_z.jpg)](https://c1.staticflickr.com/5/4776/26867627408_b4f77a54fe_z.jpg)

**Truisms: Money Creates Taste**  
**常理：金錢造就品味, 2013**  
**Jenny Holzer**  
（頂！啲人整到好污糟呀！）  

[![](https://c1.staticflickr.com/5/4772/26867627878_c0affae096_z.jpg)](https://c1.staticflickr.com/5/4772/26867627878_c0affae096_z.jpg)

面對著繁榮嘅尖沙咀  
果真品味係用錢堆砌出嚟嘅？  

[![](https://c1.staticflickr.com/5/4801/26867626998_f0edd1fcdd_z.jpg)](https://c1.staticflickr.com/5/4801/26867626998_f0edd1fcdd_z.jpg)

**Truisms: Solitude is Enriching**  
**常理：孤獨讓人感到充實, 2013**  
**Jenny Holzer**  

[![](https://c1.staticflickr.com/5/4778/26867628058_99b4b8f6d2_z.jpg)](https://c1.staticflickr.com/5/4778/26867628058_99b4b8f6d2_z.jpg)

無其他人煩擾  
就更容易填滿自己 (心靈)  
  

[![](https://c1.staticflickr.com/5/4783/26868092698_3a11b5af10_z.jpg)](https://c1.staticflickr.com/5/4783/26868092698_3a11b5af10_z.jpg)

**A Moment Without You, 2017**  
**Tracey Emin**  
以傳統羅馬軍國旗杆為主  
戰事嘅旗杆睇落幼幼地  
但係佢就係權力嘅中心戰士嘅方向  
旗杆上面鑄有雀仔  
雀仔，本身响旗杆唔會停得耐  
代表自由自在  
  
呢件作品係藝術家獻俾走咗嘅鄧永鏗爵士  
寄語真正熱愛自由嘅佢而家更加自由  
  
吖... 呢件睇到想喊  
好掛住一個已經自由自在嘅人  

[![](https://c1.staticflickr.com/5/4791/40739312781_eb16ea4902_z.jpg)](https://c1.staticflickr.com/5/4791/40739312781_eb16ea4902_z.jpg)

**Paradigm (solid), 2014**  
**Conrad Shawcross**  
冇數學底嘅我以為係一條龍捲風咋...  
  
原來係數學裡面嘅四面體  
呈現「無理數」嘅一直伸延  
  
佢暫時整咗個最大嘅Paradigm係14米嘅  
擺咗响倫頓黃十字Francis Crick Institute  

[![](https://c1.staticflickr.com/5/4791/39844277875_5f3e0843a1_z.jpg)](https://c1.staticflickr.com/5/4791/39844277875_5f3e0843a1_z.jpg)

**Untitled, 2017**  
**Bosco Sodi**  
釉面嘅金石，唔同角度唔同光度  
睇落啲金都會唔同  

[![](https://c1.staticflickr.com/5/4793/40739312431_f8347f7d39_z.jpg)](https://c1.staticflickr.com/5/4793/40739312431_f8347f7d39_z.jpg)

呢件嘢冇主題要自己領悟  
啲金响門常開下散落一地囉...  

[![](https://c1.staticflickr.com/5/4794/40739813131_5678ef2e42_z.jpg)](https://c1.staticflickr.com/5/4794/40739813131_5678ef2e42_z.jpg)

**Gardenfork (magenta), 2017**  
**Michael Craig-Martin**  
就係園藝叉一枝囉  
但係以平面立體繪圖做出嚟  
即係繪畫雕塑品  

[![](https://c1.staticflickr.com/5/4792/40697159332_6c0a51a6aa_z.jpg)](https://c1.staticflickr.com/5/4792/40697159332_6c0a51a6aa_z.jpg)

**White Horse, 2013**  
**Mark Wallinger**  
頭先枝叉係繪畫雕  
咁呢匹馬就係「傳統雕」喇  
啲肌肉紋路血管筋位都好細緻  
因為佢係由純種賽馬為模型  

[![](https://c1.staticflickr.com/5/4794/40697159732_e760168323_z.jpg)](https://c1.staticflickr.com/5/4794/40697159732_e760168323_z.jpg)

講階級呀，人同馬都係㗎  
純種先俾入閘㗎（門常開喎...）  

[![](https://c1.staticflickr.com/5/4790/40739811441_1925d49316_z.jpg)](https://c1.staticflickr.com/5/4790/40739811441_1925d49316_z.jpg)

**Before Collapse, 2018**  
**（曾敏富）**  
5：1 嘅佢對腳  
外殼由碳組成  
碳，取自大地嘅資源  
脆弱得用嚟燒嘢食寫鉛筆字化為灰燼  
由可以堅硬得好似鑽石咁  
呢件作品仲係擺响室外  
會承受風吹雨打日曬雨淋  
碳塗層會隨時間剝落  
唔知最後會崩壞到咩地步呢？  

[![](https://c1.staticflickr.com/5/4778/40739810401_622fc0b454_z.jpg)](https://c1.staticflickr.com/5/4778/40739810401_622fc0b454_z.jpg)

**Asteroids & Comets, 2017**  
**（黃國才）**  
靈感來自星體嘅圖案  
可以由遠睇亦可以坐入去  
俾星體包圍住嚟再觀天 (星)  

[![](https://c1.staticflickr.com/5/4777/40697158532_52bd55be3a_z.jpg)](https://c1.staticflickr.com/5/4777/40697158532_52bd55be3a_z.jpg)

然而呢輯作品裡面  
最三尖八角最具攻擊性嘅星體  
落咗响**暗角**呢個位喎  
...哎吔吔呢位入鏡嘅疑似慈母仲手執枝炮呀（誤）  
  
嗱！如果呢個展覽係政府自己搞  
呢件作品一定俾審查  
政治審查完肯肯定冇可能俾佢擺啦  
好彩Arts Centre係私人機構啫！  

[![](https://c1.staticflickr.com/5/4788/26868914128_032d24a431_z.jpg)](https://c1.staticflickr.com/5/4788/26868914128_032d24a431_z.jpg)

**Bearlike Construction, 2012**  
**김홍석**  
垃圾袋就只係污糟嘅形象？  
如果佢扎到好似隻啤啤熊咁  
咁佢仲係唔係污糟嘅垃圾袋？  
between，佢係空心銅像。  

[![](https://c1.staticflickr.com/5/4787/26868913708_ffd2ae889e_z.jpg)](https://c1.staticflickr.com/5/4787/26868913708_ffd2ae889e_z.jpg)

**Hong Kong Blues, 2018**  
**Rasheed Araeen**  
頭先有數學中嘅「無理數」  
呢度就有「對角平分元素」  
即係同貝聿銘嘅中銀咁  
一種重疊嘅堆砌  
吖？咁呢件嘢爬唔爬得上去㗎呢？  
睇落有啲似攀爬架嘛...  

[![](https://c1.staticflickr.com/5/4795/40697503662_c0a8c3e19a_z.jpg)](https://c1.staticflickr.com/5/4795/40697503662_c0a8c3e19a_z.jpg)

**The Dappled Light of the Sun I, 2015**  
**Conrad Shawcross**  
唔同大細嘅四面體 (it's 無理數again)  
而呢件就以雲狀構成  
再用三套三腳架支撐住  
從而形成動感  

[![](https://c1.staticflickr.com/1/884/41094515192_fa3f0c679c_z.jpg)](https://c1.staticflickr.com/1/884/41094515192_fa3f0c679c_z.jpg)

**清幽翠綠, 2018**  
**高倩彤**  
（好奇怪個展開始咗咁多日先突然再加多個展品...）  
未夠夜都見到佢開咗呢啲霓虹燈  
突然加嘅新嘢，反映返家陣嘅樓盤  
幾好笑吖，後面真係一片綠  
然後同我講佢係清幽翠綠（笑）  

[![](https://c1.staticflickr.com/5/4775/26868913198_d474020b78_z.jpg)](https://c1.staticflickr.com/5/4775/26868913198_d474020b78_z.jpg)

雖然啲作品係可以自己參透  
去心領神會吓件嘢嘅意思  
不過聽吓導覽講咩  
就可以再知多啲件作品同個藝術家背後嘅嘢囉～  
  
  
但展覽呢家嘢不嬲都係期間限定  
去到四月十一日就完㗎喇！