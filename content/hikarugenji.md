---
title: 'NHK：いいね！光源氏くん（真好啊光源氏）'
date: 2020-05-26T20:47:00.001+08:00
draft: false
aliases: [ "/2020/05/nhk.html" ]
tags : [amusement - TV]
---

雖然呢套劇係同名漫畫改編 \
但係我冇睇返本漫畫 \
反而係睇晒嗰本世界最古早嘅長篇小說：《源氏物語》  

![](/images/hikarugenji.jpg)

套劇係講光源氏流放去須磨（12帖，源氏26歳春-27歳春時期） \
但係就穿越咗嚟現代 \
白食白住唔駛做有女養 \
幾集後頭中将都過咗嚟仲做埋男公關哈哈  

平安時代係個「物哀」（物の哀れ）嘅審美理念 \
講人話就係咩都感慨吓郁啲意都喊咁啦 \
而貴族嘛梗係做咩都節奏慢 \
咁同家陣嘅急速模式當然有好大嘅分別 \
加埋古人諗到乜都會即席都唱歌吟詩 \
（唔信咪可參考李白杜甫白居易，唔係佢哋以前求其噏幾句我駛鬼背咁L多嘢）  

所以，套劇其實幾好笑 \
例如平安時代尼姑唔係剃光頭而係剪短髮 \
光源氏就以為女主係尼姑 \
女主嫁唔出，光源氏同頭中将問咁你阿爸係咩出身咩職位 \
又問及識唔識琴棋書畫以明白點解會無人要咁

but千葉雄大啲牙有啲難睇搞到成日出戲 \
伊藤沙莉，即係以前《女王的教室》嗰個唱K女仔 \
個樣無變過好易認，係把聲成日都好似喉嚨痛咁幾搞笑

得八集，每集唔駛半粒鐘 \
輕輕鬆鬆咁咪幾好...