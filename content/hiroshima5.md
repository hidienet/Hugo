---
title: '[広島！食紀行] Day 5：43 (キャラントトロワ) | 縮景園 | 広島城、広島護國神社、お城の茶屋 | Aeon Mall（利久、唐十、nana''s） | 波平キッチン'
date: 2019-03-18T10:39:00.000+08:00
draft: false
aliases: [ "/2019/03/day-543-aeon-mallnanas.html" ]
tags : [travel - 日本（中国山陽道）・ 安芸広島]
---

嗱~ 咪話我去旅行只係周圍食嘢喇…  

![](https://4.bp.blogspot.com/-ijQ_MZ1BJEA/XIZySONYSKI/AAAAAAAAII4/UksFVsio06QLzLenQFykkF1PkPLqa91qQCLcBGAs/s640/L1290043.jpg)

**43 (キャラントトロワ)**  
然而呢個旅行嘅美好清晨係都仲係由一個靚早餐加個靚河景開始  
就算唔係住呢間酒店都會特登嚟食  
係簡單但好好食嘅款式  
加埋個景真係心情會超好呢~  

![](https://3.bp.blogspot.com/-idWJZhMD_9E/XIZzA1eAoDI/AAAAAAAAIJA/yckCE-tILMgYOS99B8pxiNoBuYVFqgkzQCLcBGAs/s640/L1290059.jpg)

**縮景園**  
食飽就行吓遊覽吓廣島市喇  
淺野長晟廣島成為藩主(諸侯)後  
之後一年(1620年)起參考中國杭州的西湖景整呢度做嘅別墅庭園  

![](https://2.bp.blogspot.com/-NAt3rmC4YW0/XIZ0BVMtk0I/AAAAAAAAIJI/3S3BzDiN3fMyv6TEOLm1NB1fGGVzZ-LCwCLcBGAs/s640/L1290131.jpg)

**広島城**  
係豐臣秀吉身邊五大老之一毛利輝元建造嘅典型平型城堡  
江戶時代嘅福島一族，之後嘅淺野一族都住過呢個城堡  
天守閣响昭和6年(1931年)被指定為國寶  
因為原子彈轟炸冧咗  
响昭和33年(1958年)城堡外圍修復完成  
平成元年(1989年)復原城堡內部  
而家係介紹武家文化為主嘅歷史博物館  

![](https://2.bp.blogspot.com/-BBC_9w9axo0/XIZ0IywjZfI/AAAAAAAAIJM/TVIUEBqMxFw0Phqu6Px0JvdPcHKXtmgFQCLcBGAs/s640/L1290133.jpg)

**広島護國神社**  
主要用嚟供奉二戰身故廣島籍嘅亡靈同原爆遇難的公職人員  

![](https://2.bp.blogspot.com/-kxMC9qEOkks/XIZ1XrhM_sI/AAAAAAAAIJY/xzzy0BXWc-Yfw-D8iaxcvuShYBCPmCzaQCLcBGAs/s640/L1290134.jpg)

**お城の茶屋 ソフトクリーム**  
個神社最值得我“參觀”嘅地方  
就係佢隔離呢間小賣部屋仔  
因為呢度有**日本酒アイス**，好好味  

![](https://1.bp.blogspot.com/-5Lxlu-Ffi2k/XIZ15m40msI/AAAAAAAAIJg/yPYRipGr8ngJcXum-sgC6olxzbEv9pjgACLcBGAs/s640/L1290136.jpg)

**Aeon Mall Hiroshima-Fuchū イオンモール広島府中**  
行完啲歷史嘢係又熱又攰  
反正個pass有得包埋嘅咪去吓aeon mall囉…  

![](https://1.bp.blogspot.com/-kA_-6MxlYT8/XIZ3fQv4XcI/AAAAAAAAIJo/_REhMkaMM9Myhhzq8QTm4xm4T08PjsJiQCLcBGAs/s640/L1290140.jpg)

**仙臺たんや利久**  
牛脷控又去唔到仙臺住嘛  
去food court食囉唯有…  

![](https://4.bp.blogspot.com/-t9i8qDdllP0/XIZ3lirundI/AAAAAAAAIJs/xqgUyfpopn8JFwXdjAeqpt6E-1ALGOYygCLcBGAs/s640/L1290141.jpg)

**からあげの店 唐十**  
食完見到呢間炸物舖  
啱啱出一大堆大学芋就忍唔住買  
然後坐埋一邊先食幾碌  

![](https://2.bp.blogspot.com/-EW8WBMfpqjc/XIZ3r0I4kLI/AAAAAAAAIJw/-2A_9-Vr__0dg96NlcRxjtddBw1otOZKwCLcBGAs/s640/L1290142.jpg)

**ナナズグリーンティー（nana's green cafe）**  
行吓行吓見攰攰哋兼口渴  
就响呢間好出名嘅抹茶連鎖店nana  
平日晏晝唔駛排隊就咁入已經有位  
慢慢坐慢慢嘆（仲要唔會好嘈）  

![](https://2.bp.blogspot.com/-IIHVy4fclj4/XIZ4v4aSvSI/AAAAAAAAIJ8/O5E5l1TqFToYoxdK1gqJYOvXqwWlBZIPACLcBGAs/s640/L1290149.jpg)

**波平キッチン**  
响aeon mall冇乜點買嘢都叫買咗啲啲嘢  
返宿擺得嘢就去車站搵食  
唔係非常肚餓就去咗居酒屋  
見好多人入去人頭湧湧咁應該冇去錯  
除咗陣煙味之外毫無挑剔嘅食肆！  

![](https://3.bp.blogspot.com/-cwoGmnqDzN8/XIZ6sbENVII/AAAAAAAAIKE/cZgOe_BLkoM7mRo9t1NGScYTl45cLpRYQCLcBGAs/s640/L1290161.jpg)

**森永乳業 ＭＯＷ(モウ) ソルティーバターキャラメル**  
雖然今日有食過雪糕  
但依然好想隊返杯  
係Salty Butter Caramel口味  
超~~~軟滑嘅雪糕  
係濃郁嘅焦糖味加微微鹹味  
極香甜爆好味！！！  
  
  
行足成日，好充實（仲好攰呢…）  
  
\-----------------------------------------------  
  
延伸閱讀：  
[Day1：尾道らーめん 三公 | 季節料理 なかしま](https://www.hidie.net/2018/10/day-1.html)  
[Day2：e's time cafe & ANDERSEN | 酔心本店 | 幸せパンケーキ | 徳ちゃん](https://www.hidie.net/2018/10/day-2es-time-cafe-andersen.html)  
[Day3：Yesterday | 田頭茶舗 | みっちゃん総本店](https://www.hidie.net/2018/10/day-3yesterday.html)  
[Day4：倉式珈琲店 | THE OUTLETS HIROSHIMA | 麦とろ瀬戸内物語 | 天ぷら・宝](https://www.hidie.net/2018/10/day-4-outlets-hiroshima.html)  
Day5：43 | 縮景園 | 広島城、広島護國神社、お城の茶屋 | Aeon Mall（利久、唐十、nana's） | 波平キッチン  
[Day6：あなごめし うえの | 岩村菓子舗 | 厳島 - 宮島珈琲、もみじ堂本店、みやじま華屋敷、茶和々 | 米米食堂 | 重富酒店 | 大嵐](https://www.hidie.net/2019/03/day-6.html)  
[Day7：かき船 かなわ | Boss Shake | Mirori Cafe | 焼肉 牛腸鉄平食堂](https://www.hidie.net/2019/03/day-7-boss-shake-mirori-cafe.html)  
[Day8：岸本3.5牛乳 | BAGEL&BAGEL | そば処 菜の里](https://www.hidie.net/2019/03/day-835-bagel.html)