---
title: '[広島！食紀行] Day 6：嚴島神社'
date: 2020-09-14T09:30:00.000+08:00
draft: false
images: ["/images/hiroshima6f.jpg"]
tags : [travel-日本-廣島]
---

宮島，由於係供奉神嘅島，所以被成為「嚴島」  
嚟到嚴島，參觀嚴島神社is a MUST啦！

![](/images/hiroshima6f1.jpg) 

**嚴島神社石鳥居**  

![](/images/hiroshima6f2.jpg) 

無論咩位都見到嘅大鳥居

![](/images/hiroshima6f3.jpg)

買飛入場

![](/images/hiroshima6f4.jpg) 

入去前先洗個手

![](/images/hiroshima6f5.jpg) 

GO！

![](/images/hiroshima6f6.jpg) 

**客神社本殿 祓殿**  

![](/images/hiroshima6f7.jpg) 

神社嘅創建至今並未有明確記載  
但一般認為係响推古天皇即位元年（593年）  
由安藝國嘅有力豪族佐伯鞍職所建造  

![](/images/hiroshima6f8.jpg) 

而有關嚴島神社嘅正式記載則响弘仁2年（811年）  
以「安藝國佐伯郡 伊都岐島神社」祭神  
為「市杵島姬命」收錄响日本史書《延喜式》中嘅延喜式神名帳  

![](/images/hiroshima6f9.jpg) 

到久安2年（1146年）  
平清盛擔任安藝守官後  
呢度就成為平氏一族參拜地點  
由仁安3年（1168年）起平清盛開始建造保存至今見到嘅社殿  

![](/images/hiroshima6f10.jpg) 

**鏡の池**  
日本其後進入戰國時代  
長期政局不穩導致嚴島神社逐漸衰敗荒廢  

![](/images/hiroshima6f11.jpg) 

**東迴廊**  
社殿响承元元年（1207年）同貞應2年（1223年）時發生大火  
屢次火災後嘅修復緣故  
社殿嘅建築規模曾經歷幾次改變  
從一幅弘安時代（1278年～1288年）所繪製嘅圖中  
就可以睇得出社殿嘅配置同而家嘅不同   

![](/images/hiroshima6f12.jpg) 

**枡形**
今日嘅建築配置係响正中2年（1325年）  
一場颱風後嘅修繕中大致定下  
之後就無再大幅度變動  

![](/images/hiroshima6f13.jpg) 

直至弘治元年（1555年）  
毛利元就响嚴島之戰（嚴島合戰）中打贏  
（經常性讀錯毛利「就元」哈哈sorry）  
將嚴島一帶收歸於自己嘅領土  

![](/images/hiroshima6f14.jpg) 

一陣先會過去嘅[五重塔](https://hidie.net/hiroshima6h/)

![](/images/hiroshima6f15.jpg) 

**平舞台 西楽房**  
响毛利元就嘅庇護同支持下  
恢復返神社昔日香火鼎盛嘅場面  

![](/images/hiroshima6f16.jpg) 

**平舞台**  
見人排我又排吓咁  
（反正得兩三group排緊啫）  
呢個位係潮漲時陸上最接近大鳥居嘅位置  

![](/images/hiroshima6f17.jpg) 

**大鳥居**
高約16m、棟樑長度約23.3m、柱根周圍約10m  
前後四腳都有邊柱
而家呢個牌坊係從平安時代數起嘅第八代，响1875年所建  
材料為天然樟木  
以其自然嘅重量豎立唔駛埋入土  
上面嘅匾額長約2.7m、橫 1.8m  
靠海嗰面寫住「嚴島神社」  
面向神社嘅就寫咗「伊都岐戯神社」  
  
最最最近一係等潮退行埋去  
再唔係咪好似佢哋咁曬曬熱熱坐船仔囉  

![](/images/hiroshima6f18.jpg) 

**平舞台 左門客神社**  
不過其實都係zoom zoom吓咁  
邊個位睇個大鳥居都差唔多 XDDD

![](/images/hiroshima6f19.jpg) 

**御本殿 祓殿**  
而家睇到嘅神社正殿係元亀年（1571年）由毛利元就所建
整個建築以正殿為中心  
分別有客神社、門客神社、大國神社、天神社等各殿  
仲有朝座屋、高舞臺、樂房、能舞臺等  

![](/images/hiroshima6f20.jpg) 

太熱，個個都匿响有蓋嘅迴廊行（笑）  

![](/images/hiroshima6f21.jpg) 

**能舞台-橋掛-能楽屋**

![](/images/hiroshima6f22.jpg) 

**左楽房**  
邊個位都見到大鳥居

![](/images/hiroshima6f23.jpg) 

**西迴廊**  

![](/images/hiroshima6f24.jpg) 

**能舞台**

![](/images/hiroshima6f25.jpg) 

好喇，神社內最後一次望大鳥居喇～

![](/images/hiroshima6f26.jpg) 

**反橋**  
毛利元就當時除咗起好啲殿同房外  
仲架設埋內侍橋、長橋、反橋等  
以東西方向約長300m嘅迴廊將所有嘢連接晒  

![](/images/hiroshima6f27.jpg) 

望到出口喇

![](/images/hiroshima6f28.jpg) 

出去lu...  
  
  
  
{{<hiroshima>}}
