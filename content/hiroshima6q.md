---
title: '[広島！食紀行] Day 6：重富酒店'
date: 2020-09-18T14:30:00.000+08:00
draft: false
images: ["/images/hiroshima6q6.jpg"]
tags : [travel-日本-廣島, flavor - 飲！]
---

呢度今次旅程唯一一次堅要排隊嘅地方  

![](/images/hiroshima6q1.jpg) 

預咗排隊，就跟箭咀方向排  
早到幾十分鐘但係前面已經有條人龍㗎喇  

![](/images/hiroshima6q2.jpg) 

每日只開兩粒鐘  
做夠生意仲會截龍  

![](/images/hiroshima6q3.jpg) 

**重富酒店**  
唔係排隊入住酒店  
呢個酒店係指賣酒嘅店舖啊！（立飲嘅）

![](/images/hiroshima6q4.jpg) 

啲生啤就係响呢個木箱都斟出嚟  
佢係個昭和初期嘅「冷蔵庫」  
好有歷史感呢～

![](/images/hiroshima6q.jpg) 

斟緊啤酒嘅係店主重富寬  
啤酒係[Asahi](https://hidie.net/asahibeer/)  
最大嘅印象係苦味  
而呢度就係因為佢嘅斟酒方法而有所改變  

![](/images/hiroshima6q5.jpg) 

原本一人要嗌兩杯  
不過店主大好人  
見我話同行嘅唔飲啤酒  
就畀我就咁嗌兩杯  
奈何有啲難揀  
因為menu有**1度つぎ**、**2度つぎ**、**3度つぎ**  
同**マイルドつぎ**、**シャープつぎ**5種選擇  
最後就揀最爽快一口氣飲晒嘅**1度つぎ**  
同埋一啲都唔會苦  
泡沫輕柔麥芽甜味重享用時間為3分鐘內嘅**3度つぎ**  
順帶一提**2度つぎ**嘅最佳享用時間係1分鐘  

![](/images/hiroshima6q6.jpg) 

其實咁斟出嚟真係連Asahi都唔苦  
連唔飲啤酒嘅隔離位都偷飲幾啖話唔錯  
可惜出面仲有好多人等緊  
加上已經開始截龍  
就唔好意思再話飲多幾杯喇...    
嗌完唔要之後又要好樣衰㗎嘛
同埋咁短時間隊兩杯成肚水有啲飽（嗝～）    
    


{{<hiroshima>}}
