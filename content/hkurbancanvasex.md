---
title: '城巿閘誌 展覽 | HK Urban Canvas Exhibition'
date: 2018-04-15T10:32:00.000+08:00
draft: false
aliases: [ "/2018/04/hk-urban-canvas-exhibition.html" ]
tags : [amusement - exhibition]
---

舖頭要開閘先有嘢睇？  
開閘係有嘢賣嘅；不過刪閘都有嘢睇㗎！  

![](/images/hkurbancanvasex.jpg)

**城巿閘誌 HK Urban Canvas**  

![](/images/hkurbancanvasex1.jpg)

呢個project係藝術家响啲閘到噴畫啦  

![](/images/hkurbancanvasex2.jpg)

啲artist會同店主溝通後先去噴（& 修改）  

![](/images/hkurbancanvasex3.jpg)

落街睇閘前先睇展覽  

![](/images/hkurbancanvasex4.jpg)

第一個展廳有今次嘅噴閘  

![](/images/hkurbancanvasex5.jpg)

相裡面除咗道閘  
仲有老闆 (sometimes +店員)一齊影  

![](/images/hkurbancanvasex6.jpg)

第二個展廳《社區遊記》  
係藝術家加埋同學仔一齊整嘅立體拼相  

![](/images/hkurbancanvasex7.jpg)

佢哋去啲舊舖考察、影相  
再剪相同拼好  

![](/images/hkurbancanvasex8.jpg)

好似呢張咁  
就將個果欄活生生咁呈現咗出嚟  

![](/images/hkurbancanvasex9.jpg)

呢件作品，用咗好多唔同物料造成  
响深水埗油麻地旺角取材  
所以裡面有鈕扣、布版、齒輪等等  

![](/images/hkurbancanvasex10.jpg)

第三個展廳，有artist同中學生們嘅寫生  

![](/images/hkurbancanvasex11.jpg)

畫得靚當然仲會貼堂啦  

![](/images/hkurbancanvasex12.jpg)

第四個展廳，係布藝作品  
先有好似砌模型嘅原型咁嘅造衫裝置  

![](/images/hkurbancanvasex13.jpg)

再有好得意嘅深水埗地圖  

![](/images/hkurbancanvasex14.jpg)

另一邊係機織嘅舖頭 (&老闆)圖案  

![](/images/hkurbancanvasex15.jpg)

行埋啲睇，仲見到啲招牌個底係有顏色㗎！  

![](/images/hkurbancanvasex16.jpg)

最後一個展廳係鋅鐵燈箱作品  
拼字樣式嘅街名  
最格格不入嘅係詩歌舞街  
冇計啦，以前啲人唔鍾意無花果  
覺得唔好意頭喎所以直讀個英文轉中文  
而成日拎嚟笑嘅杉樹街同橡樹街都有响度呀  

![](/images/hkurbancanvasex17.jpg)

睇完展館就差唔多落街  
落去前可以先單撈個app  
因為有地圖、個閘樣同AR  
AR對住道閘啲圖案仲會郁郁吓好過癮  

![](/images/hkurbancanvasex18.jpg)

單撈咗show俾職員，會有膠紙帶送（有5款）  

![](/images/hkurbancanvasex19.jpg)

另外又有紙閘摺摺3D card  

![](/images/hkurbancanvasex20.jpg)

畫完摺起就會咁樣  
  
  
好喇！落街睇閘，下篇繼續...  
  
\-----------------------------------------------  
  
延伸閱讀：  
[城巿閘誌 | HK Urban Canvas（灣仔、上環、西營盤篇）](https://hidie.net/hkurbancanvaswanchai/)  
[城巿閘誌 | HK Urban Canvas（深水埗篇）](https://hidie.net/hkurbancanvasssp/)  
[城巿閘誌 | HK Urban Canvas（旺角、油麻地篇）](https://hidie.net/hkurbancanvasmk/)
