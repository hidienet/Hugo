---
title: '城巿閘誌 | HK Urban Canvas（旺角、油麻地篇）'
date: 2018-04-16T16:58:00.000+08:00
draft: false
aliases: [ "/2018/04/hk-urban-canvas_74.html" ]
tags : [amusement - exhibition]
---

落閘放狗係保安  
落閘放畫係藝術  

![](/images/hkurbancanvasmk1.jpg)

今次行到去旺角油麻地繼續聽人講故  
出發！@紅磚屋  
一級歷史建築嚟㗎  

![](/images/hkurbancanvasmk2.jpg)

呢間賣秤嘅冇畫閘嘅  
不過呢種舊式店舖（連阿婆）  
都係好有歷史㗎  

![](/images/hkurbancanvasmk3.jpg)

到油麻地果欄  
導賞員由電視劇開始講  
但係我冇睇過套劇  
加上一直暴曬中  
所以完全唔想聽佢講，遊魂中...  

![](/images/hkurbancanvasmk4.jpg)

過埋馬路就去到有畫閘嘅舖  
偉訊廣告工程  
開咗舖，要即時睇可以用app睇  
做鎅字膠廣告牌嘅  
呢度附近有好多呢啲膠招牌㗎  

![](/images/hkurbancanvasmk5.jpg)

勤記不銹鋼工程  
真正式微嘅打鋅鐵行業  
香港嘅師傅得返一兩個咋...  

![](/images/hkurbancanvasmk6.jpg)

同利玻璃  
好少有道閘上面寫咗好多字  
因為要留低「拉砂」即係切割玻璃手法  
手要定兼且快、狠、準  

![](/images/hkurbancanvasmk7.jpg)

高輝電器工程  
油麻地呢度以前係海邊  
有好多船，因此都會有唔少嘅齒輪  
呢間就係維修同賣齒輪嘅  

![](/images/hkurbancanvasmk8.jpg)

五金舖：協和隆工程公司  
黑白色好型格呢～  

![](/images/hkurbancanvasmk9.jpg)

再嚟到少見啲嘅上海理髮店  
少見在連個名係有分男女賓㗎  
上海新雅蒙娜麗莎男女理髮公司  
新亞係男賓；蒙娜麗莎就係女賓嘅  
據講裡面啲理髮凳好貴  
當年嚟講已經夠買層豪宅  

![](/images/hkurbancanvasmk10.jpg)

呢道閘就係今次event嘅封面相  

![](/images/hkurbancanvasmk11.jpg)

個tour最後嚟到公友祥麻雀象牙  
吖！都係開咗舖  
又係買少見少得返唔多嘅手工舖  
手雕麻雀呀，而家啲麻雀都係電腦雕喇  
  
繼續係呢句... 呢篇會keep住update  
直到有一日影晒呢批閘嘅  
（我要親身去睇嘛...）  
  
\-----------------------------------------------  
  
延伸閱讀：  
[城巿閘誌 展覽 | HK Urban Canvas Exhibition](https://hidie.net/hkurbancanvasex/)  
[城巿閘誌 | HK Urban Canvas（灣仔、上環、西營盤篇）](https://hidie.net/hkurbancanvaswanchai/)  
[城巿閘誌 | HK Urban Canvas（深水埗篇）](https://hidie.net/hkurbancanvasssp/)
