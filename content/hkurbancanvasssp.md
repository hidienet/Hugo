---
title: '城巿閘誌 | HK Urban Canvas（深水埗篇）'
date: 2018-04-16T11:58:00.000+08:00
draft: false
aliases: [ "/2018/04/hk-urban-canvas_16.html" ]
tags : [amusement - exhibition]
---

睇雜誌响室內睇；睇「閘誌」呢？要出街睇！  

[![](https://c1.staticflickr.com/1/900/27595946568_2dfbaf6053_z.jpg)](https://c1.staticflickr.com/1/900/27595946568_2dfbaf6053_z.jpg)

深水埗篇嘅導賞起點係新亞書院  
唔係而家中大馬料水嗰個  
係原址(隔離)嘅舊址  

[![](https://c1.staticflickr.com/1/881/27595945858_717fea18d4_z.jpg)](https://c1.staticflickr.com/1/881/27595945858_717fea18d4_z.jpg)

戴好耳機，出發！  

[![](https://c1.staticflickr.com/1/870/27595945398_aaa44975ae_z.jpg)](https://c1.staticflickr.com/1/870/27595945398_aaa44975ae_z.jpg)

跟住導賞員，由佢去口述呢度嘅歷史  

[![](https://c1.staticflickr.com/1/799/40753212454_dba41d43b7_z.jpg)](https://c1.staticflickr.com/1/799/40753212454_dba41d43b7_z.jpg)

深水埗以前係有成行成市嘅布行  
咁布碎嗰啲就去棚仔度搵  
（based on政府唔收地嘅話...）  

[![](https://c1.staticflickr.com/1/821/40753208354_7937865efb_z.jpg)](https://c1.staticflickr.com/1/821/40753208354_7937865efb_z.jpg)

個深水埗警署基本上同呢個tour無關係  
不過其實佢嘅建築同歷史都係呢度嘅一部分  
唔應該俾人忘記㗎...  

[![](https://c1.staticflickr.com/1/791/40753211644_af3c3924c8_z.jpg)](https://c1.staticflickr.com/1/791/40753211644_af3c3924c8_z.jpg)

講開以前深水埗同製衣嘅關係  
又唔會唔提吓啲細細山寨廠  

[![](https://c1.staticflickr.com/1/869/40753211244_de22b0a35d_z.jpg)](https://c1.staticflickr.com/1/869/40753211244_de22b0a35d_z.jpg)

終於到第一間有畫閘嘅舖  
但係佢有開舖，可以用app睇  
或者去返展覽場睇相  
再唔係就搵日佢唔開舖先睇啦  

[![](https://c1.staticflickr.com/1/817/27595943588_e356727603_z.jpg)](https://c1.staticflickr.com/1/817/27595943588_e356727603_z.jpg)

祖記 by Smile Marker  
吖！又係開咗舖  
但係都駐足緊因為要聽導賞員講舖頭嘅歷史  

[![](https://c1.staticflickr.com/1/893/40753210194_b6574dbb6c_z.jpg)](https://c1.staticflickr.com/1/893/40753210194_b6574dbb6c_z.jpg)

終於有冇開舖嘅舖頭  
專入靚布嘅綸華布業公司  
呢道閘用app嘅AR對準  
仲會見到把鉸剪剪布嘅動畫  

[![](https://c1.staticflickr.com/1/893/27595942108_e18322d007_z.jpg)](https://c1.staticflickr.com/1/893/27595942108_e18322d007_z.jpg)

tour最後有呢間單車舖公棧單車  
呢間响戰後一年就已經開業  
老闆娘仲好好見我哋一行人嚟  
就拉閘俾我哋影相  
然後有講有笑咁  
老區就係有老區嘅人情味  

[![](https://c1.staticflickr.com/1/866/40753208774_107f21f4f1_z.jpg)](https://c1.staticflickr.com/1/866/40753208774_107f21f4f1_z.jpg)

個tour完咗又自己行吓  
行行吓見到Smile Maker畫嘅國興針車公司  
呢間唔係一般賣衣車嘅舖  
而係自行生產工業衣車零件  
老闆自己研發衣車零件繼而創立呢度  
  
都係呢句... 呢篇會keep住update  
直到有一日影晒呢批閘嘅  
（我就係要親身去睇）  

[![](https://c1.staticflickr.com/1/868/26595503567_22704bf15f_z.jpg)](https://c1.staticflickr.com/1/868/26595503567_22704bf15f_z.jpg)

除咗呢間俊興行  
因為棟樓而家比呢張相仲搭得多棚  
短期內冇可能影得到  
所以show住展覽館將相先。  
  
好！再去另一個地方喇！  
  
\-----------------------------------------------  
  
延伸閱讀：  
[城巿閘誌 展覽 | HK Urban Canvas Exhibition](https://www.hidie.net/2018/04/hk-urban-canvas-exhibition.html)  
[城巿閘誌 | HK Urban Canvas（灣仔、上環、西營盤篇）](https://www.hidie.net/2018/04/hk-urban-canvas.html)  
[城巿閘誌 | HK Urban Canvas（旺角、油麻地篇）](https://www.hidie.net/2018/04/hk-urban-canvas_74.html)