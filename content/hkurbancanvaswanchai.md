---
title: '城巿閘誌 | HK Urban Canvas（灣仔、上環、西營盤篇）'
date: 2018-04-15T16:03:00.000+08:00
draft: false
aliases: [ "/2018/04/hk-urban-canvas.html" ]
tags : [amusement - exhibition]
---

其實灣仔上環西營盤係上年嘅作品  
不過個展館本身响動漫基地  
所以都會有灣仔嘅導賞團  

![](/images/hkurbancanvaswanchai1.jpg)

出發喇！@動漫基地  

![](/images/hkurbancanvaswanchai2.jpg)

先落樓就响佢隔籬嘅豪華咖啡茶室度  
係呀而家開緊舖就睇唔到道閘  
可以用app睇嘅  
導賞團得意在唔係去睇啲閘  
而係睇個社區  

![](/images/hkurbancanvaswanchai3.jpg)

好似呢種六十年代嘅鐵製T形街牌咁  
都係買少見少嘅貨色喇  

![](/images/hkurbancanvaswanchai4.jpg)

蔡太乾貨 by Smile Marker  
原本幅畫嘅蔡太係嚴肅樣  
但畫畫吓周圍檔嘅人同artist講  
蔡太平日好好笑容㗎  
然後最後出嚟個蔡太就變返有笑容喇  
  
完咗導賞團就可以自己周圍行吓...  

![](/images/hkurbancanvaswanchai5.jpg)

峰哥袋檔 by何文蕙  
用檔主好鍾意嘅貓貓做主題  

![](/images/hkurbancanvaswanchai6.jpg)

雨天晴天都有遮擔嘅潘仔記  

![](/images/hkurbancanvaswanchai7.jpg)

錦波印務  
隻花貓「肥婆」原本一直以呢個檔頂做竇  
點知之後一去不返  
檔主鴻哥就叫artist畫返佢响度紀念  
  
以閘tour嚟講（跟app嘅話）  
有灣仔嘅「百年市集」、「灣仔企鵝故事」路線  
仲有上環嘅「揭開華人社區發展新一頁」  
同埋西營盤嘅「山城老舖循環不息」  

![](/images/hkurbancanvaswanchai8.jpg)

而上環呢間光華印務  
有部鎮店之寶嘅德國製印刷機  
過百年歷史㗎喇！  
  
  
唔... 呢篇會keep住update  
直到有一日影晒呢20道閘啦～  
（係㗎喇我就係要親身去睇）  
  
好！去另一個地方喇！  
  
\-----------------------------------------------  
  
延伸閱讀：  
[城巿閘誌 展覽 | HK Urban Canvas Exhibition](https://hidie.net/hkurbancanvasex/)  
[城巿閘誌 | HK Urban Canvas（深水埗篇）](https://hidie.net/hkurbancanvasssp/)  
[城巿閘誌 | HK Urban Canvas（旺角、油麻地篇）](https://hidie.net/hkurbancanvasmk/)
