---
title: '[食道鉄道北海道] Day2：帯広 → 釧路'
date: 2017-09-29T09:48:00.000+08:00
draft: false
aliases: [ "/2017/09/day2_29.html" ]
tags : [travel-日本-北海道]
---

朝鮮廢青金仔一朝早又撳飛彈  
隻彈一飛冲天去咗太平洋橫越北海道again  
所以晨早就俾個警號嘈醒咗（捽眼）  
  
咁落街食早餐啦...  

![](/images/hokkaido2a.jpg)

**あんパン** @ [ますやパン 満寿屋本店](https://hidie.net/hokkaido2a/)  
1950年响帯広創業  
整個麵包裡裡外外都係用北海道原料製作  
而就咁噏帯広可能唔易明白  
其實呢度即係十勝地區  
十勝產牛乳呀紅豆呀麥呀豚肉呀  
係咪耳熟能詳得多呢？  
食就梗係食呢間舖最古早味嘅紅豆包  
麥味同紅豆味好出  
個包唔會油淋淋  
豆餡幼滑仲唔係好甜㗎咋，好好味～  

![](/images/hokkaido2b.jpg)

[幸福駅](https://hidie.net/hokkaido2b/)  
今朝就會離開帯広  
行程就變成去唔到廢棄咗嘅幸福駅  
無所謂啦呢度都有個「小幸福」  
但係嚟呢度唔係為咗呢個站仔啦  

![](/images/hokkaido2c.jpg)

係為咗嚟買張[スイーツめぐり券](https://hidie.net/hokkaido2c/)  
張嘢係由帶廣觀光協會推出  
向帯広呢個甜品王國  
可以拎住呢張券  
以極平價嘅五百円就換四間店舖嘅甜品  
一共有廿五間參加就响度揀四間嚟食，[出發](https://hidie.net/hokkaido2d/)～  

![](/images/hokkaido2e1.jpg)

先行到市區內遠少少嘅名店[クランベリー本店](https://hidie.net/hokkaido2e/)  
（since1972）  
佢最出名係用成條蕃薯做嘅甜品スイートポテト  
手臂咁長嘅佢，要冷藏加上食用期得三日  
嗱嗱嗱咁樣冇可能做手信啦  

![](/images/hokkaido2e.jpg)

因此，券嘅第一張就係响度食**ポテトパイ**  
個pie嘅酥皮好多層好鬆脆  
連埋啲jam食個甜度就啱啱好  
當然最香最好食係pat蕃薯蓉！  
  
食完就繼續行喇  
見熱熱地就想食返杯雪糕  

![](https://c1.staticflickr.com/5/4401/37258597351_126e00f0e3_z.jpg)

咁第二張券就係俾咗**T-SWEETS （十勝野スイーツ）**  
要咗杯仔**ミニソフト（ミルク）**  
奶味香嘅，就唔係最最最柔滑嗰種雪糕  
呢種質地就挺身啲vintage啲咁  
  
坐吓食吓雪糕之後又到食晏時間  

![](https://c1.staticflickr.com/5/4469/37401018445_cef3e7c110_z.jpg)

嚟得帯広當然唔好可以錯過**十勝豚丼**！  
要去就去元祖店**ぱんちょう**  
（since1933、昭和8年）  
用炭火燒嘅道内産の豚のロース肉  
炭烤味香醬汁甜肉有咬口仲爆香肉汁  
哇哇哇！真係好好食～  

![](https://c1.staticflickr.com/5/4373/37258598261_a8a10b0df7_z.jpg)

食飽飽就去日本人以至香港人台灣人都好熟悉嘅**六花亭**逛  
（since1933，again）  
雖然甜品券係無六花亭嘅  
之但係嚟到帯広又無理由唔去佢嘅**本店**  
冇買港人至愛手信ストロベリーチョコホワイト  
呢即係花花紙筒包裝用白朱古力包住士多啤梨乾嗰個呀  
而買咗間嘢真正No. 1嘅**マルセイバターサンド**（左邊）  
同樣包裝，見到係焦糖牛奶糖就忍唔住買嘅**マルセイキャラメル**（右上）  
仲有唔少得花花包裝嘅酒心糖**六花のつゆミニ缶**（右下）  
咁帯広本店係有當店限定嘅嘢  
but吸引唔到我呀放棄咗轉身byebye  

![](https://c1.staticflickr.com/5/4343/37258597831_8bcb12dc71_z.jpg)

甜品券行程繼續  
下一間都係名店呀：**柳月**  
（since1947，昭和22年）  
以最特級100%十勝產原料嘅**三六方**係必入手（中）  
三六方係朱古力皮包住嘅年輪蛋糕  
買細細一碌小割就已經滿足  
既然去得本店就唔會唔睇吓有呢度先有嘅嘢  
呢條仔**十勝大納言**（右）就係十勝地区限定  
咁左邊嘅**COCOこの実**就係甜品券其中一樣嘢  
新登場產品，試吓無壞吖～  
  
然後拖行李由酒店去車站喇  

![](https://c1.staticflickr.com/5/4399/37258597171_1ef383ae65_z.jpg)

無啦啦做乜响條街度有條路軌嘅呢？  

![](https://c1.staticflickr.com/5/4407/37401018005_af951e985b_z.jpg)

原來帯広駅嘅呢個位先係十勝最初鉄道嘅位置  
（since1905，明治38年）  

![](https://c1.staticflickr.com/5/4503/37401017995_3ccc9745ec_z.jpg)

最後一張券都係留俾雪糕  
**十勝しんむら牧場**嘅**カップのミニソフトクリーム**  
除咗牧場之外只係得呢度有呢間嘢  
牧場直營嘅牛奶雪糕  
咁試多樣咖啡味都唔過份吖係咪  

![](https://c1.staticflickr.com/5/4486/37229841062_cd8683e469_z.jpg)

好啦，張甜品券嘅飛就用晒  
只係剩返張**ばんえい十勝**嘅無料入場券  
帯広呢度獨有嘅十勝短腳馬賽跑  
冇呀冇特登去喇都唔啱睇  
（香港嘅馬場我都只係去過啲馬會餐廳食嘢咋...）  

![](https://c1.staticflickr.com/5/4466/37231043742_847df1ae73_z.jpg)

繼續鉄道路程喇！  
响帯広月台嘅兩架列車  
分別為左邊既1709同右邊嘅1758  
架1758同我將要去嘅地方係一樣嘅  
但係佢係站站停嗰隻  

![](https://c1.staticflickr.com/5/4364/37231043582_9e6341bc7e_z.jpg)

車廂好懷舊呢...  
好喇，上返我應該搭嗰架車先  

![](https://c1.staticflickr.com/5/4466/37231043392_61e0727de8_z.jpg)

帯広 → 釧路  
（**特急スーパーおおぞら、283系**）  

![](https://c1.staticflickr.com/5/4457/37213066436_c9f8ced407_z.jpg)

呢程車唔算長就咁冇買駅弁  
唔食嘢又會悶嘛  
响超市買咗抽**提子**食  
好大粒呀又甜仲係無核嘅  
見到佢寫限量二百棵 x 特價唔會唔買囉呵呵  

![](https://c1.staticflickr.com/5/4345/37229194636_d8a4e4f49d_z.jpg)

啊啊啊啊啊！**太平洋**呀～  
不過車窗好污糟呢...  
（之前落過雨嘛係咁上下㗎喇將就吓啦）  

![](https://c1.staticflickr.com/5/4405/37231043202_841ae47118_z.jpg)

**釧路（釧路駅）**  
當然又係先拖行李丟低响酒店啦  

![](https://c1.staticflickr.com/5/4339/37231042872_5a7d343a64_z.jpg)

然後去**幣舞橋**等睇日落  

![](https://c1.staticflickr.com/5/4343/37231044982_7cdab1a3b0_z.jpg)

可惜日沒位置超多厚厚雲  
無可能睇得到最靚嘅橙紅色  
是但啦反正相比暖色系我中意冷色系多啲  
同埋好過全部係霧呀甚至落雨咩都睇唔到吖  
講咩安慰自己都冇用  
都係去食嘢最實際同最易cheer up  

![](https://c1.staticflickr.com/5/4379/37231043052_2e734d1234_z.jpg)

先去要自己燒嘅**炉ばた煉瓦**  
釧路係炉ばた（爐端燒）嘅發祥地  
咁冇可能唔食㗎嘛，仲要啲料咁新鮮呀  

[![](https://c1.staticflickr.com/5/4458/37231044682_c1d4ecbca9_z.jpg)

而呢間仲有又係釧路特產嘅**鮭のちゃんちゃん焼き**  
好好食㗎，唔食又會對唔住自己  

![](https://c1.staticflickr.com/5/4366/37231044352_945b4c6e70_z.jpg)

仲有嘅梗係唔少得彌補遺憾嘅**夕日ハイボール**  
睇唔到咪飲落肚囉哈哈哈  
唔用眼感受就用口感受一樣㗎啫  

![](https://c1.staticflickr.com/5/4339/37231045252_1e95587c2e_z.jpg)

食完第一餐晚餐就去食第二餐晚餐  
呢間嘢就叫咁**炉ばた**  
（六十幾年歷史）  
佢係真正嘅炉ばた始祖  
所有嘅爐端燒食嘢就係呢個婆婆燒嘅（！）  

![](https://c1.staticflickr.com/5/4494/37231045592_a097620b72_z.jpg)

材料新鮮到喊就必然㗎啦  
由人生同煮食都有番咁上下經驗嘅婆婆烹調  
就係將食材嘅美味推展到極致嘅滋味  

![](https://c1.staticflickr.com/5/4417/37231042632_28ec4f5c91_z.jpg)

呀，咪漏咗嚟到釧路唔飲會心痛嘅地酒：**福司清酒**  
佢仲係用陶壺裝住响個爐側根㷫住  
咁vintage嘅嘢冇可能唔試囉～  
  
食完兩餐晚餐做咩好？  
去食消夜囉！反正入夜嘅釧路係咩都冇得做冇街行只有食  

![](https://c1.staticflickr.com/5/4470/37231044062_1ecbb757fa_z.jpg)

走去食北海道炸雞配啤酒 @**鳥松**  
係呀又係去元祖店  
北海道嘅**骨付きザンギ**（帶骨炸雞）  
同日本其他地方嘅雞肉波波球唔一樣  
佢係將雞直接斬件加粉漿去炸  
即係新鮮好多炸漿薄皮好多又好味唔知幾多倍版本嘅雞記  
不過咁喎，北海道人話嘅炸雞係呢種  
而唔係啖啖肉嗰種喎  
好一個飲食嘅文化差異  
  
  
真係飲飽食醉喇，瞓覺去...  
  
  

{{<hokkaido>}}
