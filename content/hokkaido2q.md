---
title: '[食道鉄道北海道] Day2：炉ばた煉瓦'
date: 2020-10-03T12:30:00.000+08:00
draft: false
images: ["/images/hokkaido2q.jpg"]
tags : [travel-日本-北海道, flavor - 行膳積腹, flavor - 飲！]
---

睇唔到最靚嘅日落講咩安慰自己都冇用  
都係去食嘢最實際同最易cheer up！！！  

![](/images/hokkaido2q1.jpg)

其實紫色嘅天都好靚

![](/images/hokkaido2q2.jpg)

**炉ばた煉瓦**  
話說釧路係炉ばた（爐端燒）嘅發祥地  
咁冇可能唔食㗎嘛  

![](/images/hokkaido2q3.jpg)

好似昭和水產屋啲木裝修咁，幾趣緻㗎  

![](/images/hokkaido2q4.jpg)

但點都唔夠啲活海鮮咁吸引啦哈哈  

![](/images/hokkaido2q5.jpg)

呢間係要自己燒嘅  
坐低就已經開始透好個炭爐  

![](/images/hokkaido2q6.jpg)

等食期間先飲番杯嘢  
梗係唔少得彌補遺憾嘅**夕日ハイボール**  
睇唔到咪飲落肚囉哈哈哈  
唔用眼感受就用口感受一樣㗎啫  

![](/images/hokkaido2q7.jpg)

**お刺身3品盛**  
懶得諗梗係嗌咩都有嘅set  
話時話，北海道嘅三文魚係唔同味㗎喎  
平日唔食生三文魚但係呢件係勁可以  

![](/images/hokkaido2q.jpg)

個set叫**炉ばた焼きのすすめ**  
唔好食咪拆招牌囉  
然而覺得仲差咁啲再單點一兩樣  

![](/images/hokkaido2q8.jpg)

**貝付ほたて**  

![](/images/hokkaido2q9.jpg)

隻燒帶子燒完都冇點縮水  
勁新鮮甜到爆好好味呢～

![](/images/hokkaido2q10.jpg)

**氷塩熟成紅鮭**  
有住氷塩同魚本身兩種獨特嘅鹹味  
加起上嚟連魚味更鮮肉質唔會嚡，正！  

![](/images/hokkaido2q11.jpg)

**かき**  
飽飽滿嘅肥美燒蠔  
嫩滑嘅爆漿感覺實在食得太爽喇～～～  

![](/images/hokkaido2q12.jpg)

**氷塩熟成秋鮭**  
set外另單點嘅秋三文  
好彩有嗌到，又係另一種三文魚嘅味道  
（另一新世界）  
  
角落頭條銀色魚係set裡面嘅**季節の焼き魚 - さんま**（秋刀魚）  

![](/images/hokkaido2q13.jpg)

呢兜都係set度冇  
然而點都會單點嘅  

![](/images/hokkaido2q14.jpg)

哈哈一堆芽菜睇唔到係乜

![](/images/hokkaido2q15.jpg)

登登登凳～ 係釧路特產嘅**鮭のちゃんちゃん焼き**  
又又又係三文魚喇 but佢好好食呀  
唔食又會對唔住自己啊！  

![](/images/hokkaido2q16.jpg)

set裡面嘅**焼肉**  
肉嫩嫩咁都好味嘅  
（始終偏愛海鮮多啲）

![](/images/hokkaido2q17.jpg)

亦係set入面嘅**とうもろこし**  
北海道甜甜粟米太美妙喇～

![](/images/hokkaido2q18.jpg)

食飽飽，嘻～  




  
  
{{<hokkaido>}}
