---
title: '[食道鉄道北海道] Day3： 釧路 → 塘路 → 網走'
date: 2017-10-03T09:46:00.000+08:00
draft: false
aliases: [ "/2017/10/day3.html" ]
tags : [travel - 日本（北海道蝦夷）・ 十勝帯広、釧路、北見網走、旭川、稚內、石狩札幌、後志小樽]
---

擒日朝俾金仔嘈醒  
今朝... 係俾海鷗叫醒  
  
無計啦，又走落街食早餐啦  

[![](https://c1.staticflickr.com/5/4349/36592535233_1dbf3a27cb_z.jpg)](https://c1.staticflickr.com/5/4349/36592535233_1dbf3a27cb_z.jpg)

平日最討厭嘅濕笠笠街巿  
而呢朝就特登嚟呢個**和商市場**（since 1954）  
啲蟹係即叫即蒸即食嘅  
不過今日唔係食呢樣  

[![](https://c1.staticflickr.com/5/4429/37006429720_3317470fc9_z.jpg)](https://c1.staticflickr.com/5/4429/37006429720_3317470fc9_z.jpg)

因為係食就梗係食又係釧路發祥嘅**勝手丼**啦！  
所謂嘅勝手丼即係求其啦鍾意咩就咩啦丼  
買完個飯見到咩海鮮想食嘅就叫店員擺入去  
覺得夠喇（新鮮嘅海鮮係永遠都唔會夠）就計數  

[![](https://c1.staticflickr.com/5/4404/37262082571_9350dac822_z.jpg)](https://c1.staticflickr.com/5/4404/37262082571_9350dac822_z.jpg)

我呢碗有蝦有蟹有魚有海膽  
係好好食同抵食嗰種  
好滿足囉咪就係～（大大心）  
  
有啲飯氣就出一出個市場周圍行吓  
個市真心除咗食（同條日落橋）就冇嘢做冇嘢行  

[![](https://c1.staticflickr.com/5/4444/36566494724_9822d78a23_z.jpg)](https://c1.staticflickr.com/5/4444/36566494724_9822d78a23_z.jpg)

無聊到行JR站  
先買駅弁，驚死係旅遊淡季嘅而家都會賣晒  
逛到冇嘢逛連睇阿寒湖嘅大大球**マリモ**都可以駐足好耐  

[![](https://c1.staticflickr.com/5/4377/37246935312_3176e2ecc3_z.jpg)](https://c1.staticflickr.com/5/4377/37246935312_3176e2ecc3_z.jpg)

唔殺生養生物嘅我梗係買粒綠波波羊羹食落肚就算  

[![](https://c1.staticflickr.com/5/4355/36595227323_727f1e2f6b_z.jpg)](https://c1.staticflickr.com/5/4355/36595227323_727f1e2f6b_z.jpg)

買完駅弁同羊羹又行返去和商市場  
見到有鹿肉食就忍唔住喇  
**鹿肉バーガー** @**喫茶ポラリス**  
同麥記靚啲嘅包咁上下嘅價錢  
買到兩塊厚厚鹿肉漢堡肉嘅包包  
個味一啲都唔羶  
究竟要啲材料幾新鮮先做得到咁呢？  

[![](https://c1.staticflickr.com/5/4494/37020631830_114a3d53f0_z.jpg)](https://c1.staticflickr.com/5/4494/37020631830_114a3d53f0_z.jpg)

向市場中央咁啱撞正「**秋の鯨肉普及キャンペーン**」  
by 釧路くじら協議会  
無料派發**くじら汁**同**鯨の竜田揚げ**  
個湯好多料呀仲解決到食完漢堡啱啱有啲口渴嘅狀況  
而舊炸鯨魚仔又幾好食喎  
無咩濃烈嘅味道肉都唔嚡嘅  

[![](https://c1.staticflickr.com/5/4392/37229738856_ff30eebf77_z.jpg)](https://c1.staticflickr.com/5/4392/37229738856_ff30eebf77_z.jpg)

食完少少嘢又係到食晏嘅時候喇  
然後就行咗去和商市場隔離嘅釧路丹頂市場  
**魚醤味ラーメン** @**らーめん工房 魚一**  
唔... 講開北海道拉麵  
通常而又最出名都係札幌旭川同函館  
畢竟三大拉麵係有佢獨特之處  
但係講真香港都容易食到  
嚟得呢度就試更有特色嘅味  
釧路拉麵相比以上三個都叫做排第四  
可惜就無咁出名喇  
佢嘅特色係細曲捲麵  
湯底更特別，係魚！醬！  
即係唔鮮就要byebye先嗰種啦啦啦  
  
吖～ 食到肚撐撐  
又係時候返酒店拖行李走喇  

[![](https://c1.staticflickr.com/5/4352/37303945786_6d8a12d765_z.jpg)](https://c1.staticflickr.com/5/4352/37303945786_6d8a12d765_z.jpg)

行去站頭敲吓個**釧路駅湿原の鐘**先  
唔知點解要敲㗎  
可能就係叮叮叮咁話俾人聽我而家就出發去釧路湿原啩...  
個鐘聲幾好聽，仲好響㖭！  

[![](https://c1.staticflickr.com/5/4382/36642245794_8b8bb6c84c_z.jpg)](https://c1.staticflickr.com/5/4382/36642245794_8b8bb6c84c_z.jpg)

個月台度仲有舊**太平洋炭礦の海底炭**  
响海底... 好炭... ...  

[![](https://c1.staticflickr.com/5/4364/23500136948_7919f11980_z.jpg)](https://c1.staticflickr.com/5/4364/23500136948_7919f11980_z.jpg)

鉄道遊繼續進行中  
搭呢個旅程中最特別嘅車  
特別慢、冇玻璃窗、期間限定、有講解員同服務生  
車頭係DE10嘅機関車  
  
釧路 → 塘路  
（**くしろ湿原ノロッコ号、510系**）  

[![](https://c1.staticflickr.com/5/4509/37095358890_cd7e26a1f6_z.jpg)](https://c1.staticflickr.com/5/4509/37095358890_cd7e26a1f6_z.jpg)

**くしろ湿原ノロッコ号プリン**  
飽還飽，甜品胃依然正常運作  
列車限定販賣嘅牛奶布甸  
開車前食住等就啱啱好（滑～）  

[![](https://c1.staticflickr.com/5/4493/37351151711_6fb197250c_z.jpg)](https://c1.staticflickr.com/5/4493/37351151711_6fb197250c_z.jpg)

好好天 @**釧路川**，出發！  
冇玻璃阻隔架車又慢慢開仲要天氣咁靚  
好易影到滿意嘅相  

[![](https://c1.staticflickr.com/5/4368/37351528141_70e1746b83_z.jpg)](https://c1.staticflickr.com/5/4368/37351528141_70e1746b83_z.jpg)

嚟釧路湿原呢  
好好彩加上啱時候先睇到丹頂鶴  
今鑊係冇可能見到嘅  
不過車廂裡面嘅服務生見到我呢個外國人  
就好親切咁傾幾句  
同埋送我呢隻拉條尾就會拍翼嘅**丹頂鶴おりがみ**  

[![](https://c1.staticflickr.com/5/4449/36682772913_4894c5e68e_z.jpg)](https://c1.staticflickr.com/5/4449/36682772913_4894c5e68e_z.jpg)

嫌天水圍太遠  
未去過濕滯公園嘅我  
竟然係先去釧路湿原睇濕地生態  

[![](https://c1.staticflickr.com/5/4505/37351848811_1ccbe25e94_z.jpg)](https://c1.staticflickr.com/5/4505/37351848811_1ccbe25e94_z.jpg)

（其實只係經過啫唔係親身接觸啦...）  
正所謂搭飛機再轉火車都仲近過去天水圍  
可想而知天水圍真係一個好遠好隔涉嘅地方（誤）  

[![](https://c1.staticflickr.com/5/4485/37096071280_c8e9ce8be2_z.jpg)](https://c1.staticflickr.com/5/4485/37096071280_c8e9ce8be2_z.jpg)

唔見啲咩特別嘅動物呀  
冇鶴冇鹿冇熊呀只有一片綠同河川  
夠靚啦都～～～  

[![](https://c1.staticflickr.com/5/4470/36682911333_bc1c2a14b7_z.jpg)](https://c1.staticflickr.com/5/4470/36682911333_bc1c2a14b7_z.jpg)

**塘路（塘路駅）**  
**無人駅**，即係基本上冇職員駐守  
今日嘅中途站嚟㗎啫  
因為架慢車只係嚟到呢度  

[![](https://c1.staticflickr.com/5/4397/37352192001_515a8dcfb4_z.jpg)](https://c1.staticflickr.com/5/4397/37352192001_515a8dcfb4_z.jpg)

塘路 → 網走  
（**普通列車，523系**）  
**釧網本線**係冇特急車同指定席車廂  
一節嘅列車同埋幾粒鐘先有一班  
所以都幾多人坐差啲位都冇得坐仲要有個喼呢...  

[![](https://c1.staticflickr.com/5/4472/36683181693_510a1831fb_z.jpg)](https://c1.staticflickr.com/5/4472/36683181693_510a1831fb_z.jpg)

下午茶係釧路駅弁**いわしのほっかぶり寿司**  
即係响釧路早早買定驚死冇嗰盒  
無計啦，真係好好食呀佢  
冇得食絕對係遺憾，OK？  

[![](https://c1.staticflickr.com/5/4466/36643739344_7a21243591_z.jpg)](https://c1.staticflickr.com/5/4466/36643739344_7a21243591_z.jpg)

搭呢條線最好睇嘅係風景  
而最過癮呢我首選係啲車站  
好似呢個**南弟子屈駅**咁  
比頭先個無人駅塘路更冇人就梗㗎喇  
個站嘅車站站房仲只係用一節守車改造就算  
好得意呢～  

[![](https://c1.staticflickr.com/5/4343/37305518706_a6c1810968_z.jpg)](https://c1.staticflickr.com/5/4343/37305518706_a6c1810968_z.jpg)

都係用一節守車改造成車站站房嘅**びるわ駅**  

[![](https://c1.staticflickr.com/5/4334/37305607026_8cfd4df600_z.jpg)](https://c1.staticflickr.com/5/4334/37305607026_8cfd4df600_z.jpg)

好想落車浸吓佢個足湯  
奈何又唔可以浪費多兩粒幾鐘  
**川湯温泉**（駅），有機會先見喇  

[![](https://c1.staticflickr.com/5/4511/37352959331_ba797793dc_z.jpg)](https://c1.staticflickr.com/5/4511/37352959331_ba797793dc_z.jpg)

**斜里岳カラマツ防風林**  
斜里岳同落葉松防風林一次過睇晒，好滿足！  

[![](https://c1.staticflickr.com/5/4409/37353228481_a79b4a7f8b_z.jpg)](https://c1.staticflickr.com/5/4409/37353228481_a79b4a7f8b_z.jpg)

沿著呢條鐵路  
有個好特別嘅景...  

[![](https://c1.staticflickr.com/5/4437/37323625202_d22225a8a4_z.jpg)](https://c1.staticflickr.com/5/4437/37323625202_d22225a8a4_z.jpg)

右邊**オホーツク海**（鄂霍次克海、Охо́тское мо́ре）  

[![](https://c1.staticflickr.com/5/4436/36683935883_ec9e492b20_z.jpg)](https://c1.staticflickr.com/5/4436/36683935883_ec9e492b20_z.jpg)

左邊**トウフツ湖**  
兩邊都係水嘅鉄道真係好好好難得㗎（激動）  

[![](https://c1.staticflickr.com/5/4375/37353308491_c41af54c8f_z.jpg)](https://c1.staticflickr.com/5/4375/37353308491_c41af54c8f_z.jpg)

經過埋無人驛嘅臨時站：**原生花園駅**  
細細個木造嘅車站仔  
限時開放同開站嘅  

[![](https://c1.staticflickr.com/5/4491/37323883742_6d20007a9f_z.jpg)](https://c1.staticflickr.com/5/4491/37323883742_6d20007a9f_z.jpg)

**網走（網走駅）**  
到今日要stay嘅地方  
又到咗拖行李去酒店嘅時候喇  

[![](https://c1.staticflickr.com/5/4339/37324034372_125940857c_z.jpg)](https://c1.staticflickr.com/5/4339/37324034372_125940857c_z.jpg)

**モヨロ鍋セット** @**網走ロイヤルホテル**  
唔係响呢間酒店住㗎...  

[![](https://c1.staticflickr.com/5/4500/37097944150_1bdf682859_z.jpg)](https://c1.staticflickr.com/5/4500/37097944150_1bdf682859_z.jpg)

不過呢間先有得食**網走モヨロ鍋**  
呢個鍋呀嘛... 係網走當地料理  
要符合10項標準先算係正宗  
所以就算响呢度都唔係周街有呢樣嘢食  
  
哎呀呀，嚟網走真係唔可以就咁食個鍋就返去瞓㗎嘛  

[![](https://c1.staticflickr.com/5/4513/37145360820_4b985523a4_z.jpg)](https://c1.staticflickr.com/5/4513/37145360820_4b985523a4_z.jpg)

至少都要飲吓**網走ビール**啦  
@**YAKINIKU網走ビール館**  

[![](https://c1.staticflickr.com/5/4373/37145360670_b821ae8692_z.jpg)](https://c1.staticflickr.com/5/4373/37145360670_b821ae8692_z.jpg)

round 2  

[![](https://c1.staticflickr.com/5/4456/37145360550_fbfc21607b_z.jpg)](https://c1.staticflickr.com/5/4456/37145360550_fbfc21607b_z.jpg)

（**あばしり和牛上カルビ**）  
間嘢叫得yakiniku即係要焼吓肉啦  
所以仲燒埋成口油嘅網走和牛  

[![](https://c1.staticflickr.com/5/4455/36693802884_fe8087f419_z.jpg)](https://c1.staticflickr.com/5/4455/36693802884_fe8087f419_z.jpg)

宵夜時間就幫襯吓seicomart（終於）  
有北海道產嘅芝士雪條  
同都係北海道產嘅蜜瓜モナカ  
  
  
返酒店舒舒服服浸**光明石温泉**  
然後Zzz...  
  
  
{{<hokkaido>}}
