---
title: '[食道鉄道北海道] Day3：釧網本線'
date: 2020-10-09T16:30:00.000+08:00
draft: false
images: ["/images/hokkaido3o.jpg"]
tags : [travel-日本-北海道, satisfaction - 搭條鐵]
---

話說今日係完成一！整！條！**釧網本線**   

[くしろ湿原ノロッコ号](https://hidie.net/hokkaido3h/)：釧路 → 塘路  
[釧路駅、東釧路駅](https://hidie.net/hokkaido3j/)、遠矢駅、  
[釧路湿原駅、細岡駅](https://hidie.net/hokkaido3k/) 、[塘路駅](https://hidie.net/hokkaido3l/)  

[區間列車、523系](https://hidie.net/hokkaido3m/)：塘路 → 網走  
塘路駅、茅沼駅、標茶駅、	磯分内駅、摩周駅、美留和駅、川湯温泉駅、緑駅、札弦駅  
  
以上都係濕地公園為主（釧路湿原国立公園 & 阿寒摩周国立公園）  
而以下嘅線路就係另一系列風景：  
清里町駅、南斜里駅、中斜里駅、知床斜里駅、止別駅、浜小清水駅、  
（臨）原生花園駅、北浜駅、藻琴駅、鱒浦駅、桂台駅、	網走駅  

![](/images/hokkaido3o1.jpg)

札弦駅後下一站係**清里町駅**

![](/images/hokkaido3o2.jpg)

車嘅右側就係點都ignore唔到嘅**斜里岳**  
座山係北海道知床半島嘅火山  
標高1547米，係日本百名山之一  

![](/images/hokkaido3o3.jpg)

**斜里岳カラマツ防風林**  
然而可以將斜里岳同落葉松防風林一次過睇晒，好滿足！

![](/images/hokkaido3o4.jpg)

天氣好，响**南斜里駅、中斜里駅、知床斜里駅**沿途嘅幾個站  
個山嘅主要紋理都清晰可見  

![](/images/hokkaido3o5.jpg)

轉彎前仲見到**羅臼岳**  
係北海道知床半島火山群主峰  
更標高1661米，毫無疑問亦係日本百名山之一  
同時係花之百名山同新花之百名山之一  

![](/images/hokkaido3o6.jpg)

轉完灣就係**知床斜里駅**  
隨即開始進入一個好特別嘅景致...  

![](/images/hokkaido3o7.jpg)

過橋先～

![](/images/hokkaido3o8.jpg)

先嚟係右邊無盡嘅大海洋  

![](/images/hokkaido3o9.jpg)

**オホーツク海**（鄂霍次克海、Охо́тское мо́ре）

![](/images/hokkaido3o10.jpg)

屬於太平洋嘅海域  
响俄羅斯琴察加半島同庫頁島之間  
海域嘅沿岸大陸係西伯利亞  
南面係千島群島同埋而家身處嘅北海道  

![](/images/hokkaido3o11.jpg)

過埋**止別駅**同**浜小清水駅**後

![](/images/hokkaido3o12.jpg)

左邊就係**トウフツ湖 | 濤沸湖**  
兩邊都係水嘅鉄道真係好好好難得㗎（激動）  

![](/images/hokkaido3o13.jpg)

影完景又睇吓其他嘢

![](/images/hokkaido3o14.jpg)

路軌 x 田野  
同呢家慢慢慢區間車真係好夾

![](/images/hokkaido3o15.jpg)

浜小清水駅後係（臨）原生花園駅  

![](/images/hokkaido3o16.jpg)

呢個area都繼續係有濤沸湖  
（& 另一邊係鄂霍次克海）  

![](/images/hokkaido3o17.jpg)

介紹返呢個**原生花園駅**  
無人駅仲要係個臨時站  
有間細細個木造嘅車站仔  
每年夏季限時開放同開站嘅  
開嗰陣會有臨時駐紮嘅鐵路公司人員  
响站度賣紀念入場券等嘅產品  

![](/images/hokkaido3o18.jpg)

另一個小小木屋站嘅**鱒浦駅**  
都都都係個無人站  
呢度附近海域响過去係愛奴人捕獵鱒魚嘅漁場  
因此根據源由就將地名命名為鱒浦  
  
  
差唔多返埋位拎好行李  
過多兩個站就落車喇...  


{{<hokkaido>}}
