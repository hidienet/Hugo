---
title: '[食道鉄道北海道] Day4： 網走 → 旭川'
date: 2017-10-04T09:21:00.000+08:00
draft: false
aliases: [ "/2017/10/day4.html" ]
tags : [travel-日本-北海道]
---

今朝冇飛彈警報嘈醒  
亦都冇海鷗叫醒  
但係就俾日光照醒  
冇計啦，落樓浸返個溫泉先...  
  
浸完，又再瞓過 XD  
呢個時候應該有個background music：  
[Pet Shop Boys - Se A Vida E (That's The Way Life Is) ](https://www.youtube.com/watch?v=rLV52d7J8rA)  
  
原本嚟網走其中一個想去嘅地方  
係每年七至九月限定嘅網走感動朝市  
好可惜啱啱今年無咗  
所以就唔駛晨早六點仆過去食海鮮  
（得六至十開，八九點仲要冇晒最正嘅嘢）  

![](/images/hokkaido4a.jpg)

咁就慢慢check out再去食過簡便早餐 @[七仔](https://hidie.net/hokkaido4a/)  
（左邊先係我嘅）  
**おむすび**係北海道產米  
除咗最愛嘅**たらこ**  
當然唔少得**日高昆布**  
**牛乳**，梗係要十勝地區啦  
完全係北海道！北海道！北海道！  

![](/images/hokkaido4b.jpg)

食完早餐就殺落[流氷街道網走 – 北の道の駅](https://hidie.net/hokkaido4b/)  
襯食堂未開就逛吓先  

![](/images/hokkaido4c.jpg)

等食前睇下個[オホーツク海](https://hidie.net/hokkaido4c/)  
**台風18号**由九州打到上嚟北海道  
打上嚟嘅前一日  
網走依然風和日麗  

![](/images/hokkaido4d3.jpg)

終於等到[フードコート「キネマ館」](https://hidie.net/hokkaido4d/)開  
可以食奔廚喇～  
先嚟呢份**網走ザンギ丼**  
同樣係ザンギ，但網走嘅ザンギ唔係雞  
係網走特產嘅三文魚  

![](/images/hokkaido4d5.jpg)

再嚟份**オホーツク流氷カリー（ナン付）**  
呢度係專嚟睇流氷  
咁而家即係秋天梗係冇流氷睇啦  
嚟多鑊：冇得睇咪食落肚囉～  
咪睇佢藍色同日本咖喱  
佢都係辣辣地嘅  

![](/images/hokkaido4e.jpg)

臨走前都要食返個流氷館限定  
[流氷ソフトクリーム](https://hidie.net/hokkaido4e/)  
藍色嘅薄荷味雪糕  
加埋邪惡淫亂嘅爆炸糖  
  
然後哎吔哎吔有啲趕咁行返去酒店拎行李  
有啲急急腳咁拖行李去[車站](https://hidie.net/hokkaido4f/)  
點知班火車會遲...  
仲要係遲半粒鐘呀  
少少白趕嘅感覺（汗）  

[![](https://c1.staticflickr.com/5/4375/36734896443_99fbb3cc07_z.jpg)](https://c1.staticflickr.com/5/4375/36734896443_99fbb3cc07_z.jpg)

[網走 → 旭川](https://hidie.net/hokkaido4g/)  
（**特急大雪、183系**）  
  
呢個車程唔算好長  
加上都真係食得幾飽吓  
咁就冇買駅弁  
中途嘅小食時間  
就食帯広[柳月](https://hidie.net/hokkaido2i/)入手嘅**十勝大納言**同**COCOこの実**  

[![](https://c1.staticflickr.com/5/4408/37374237342_42cdfea774_z.jpg)](https://c1.staticflickr.com/5/4408/37374237342_42cdfea774_z.jpg)

中途經過**遠軽駅**  
係一個北海道罕見嘅折返式站（Switchback）  

[![](https://c1.staticflickr.com/5/4408/37147825730_80e1f31c10_z.jpg)](https://c1.staticflickr.com/5/4408/37147825730_80e1f31c10_z.jpg)

嚟到呢個站大家都開始要自己調凳喇  

[![](https://c1.staticflickr.com/5/4408/23552904898_9558a6e6a8_z.jpg)](https://c1.staticflickr.com/5/4408/23552904898_9558a6e6a8_z.jpg)

**旭川（旭川駅）**  
擺低行李响酒店先  

[![](https://c1.staticflickr.com/5/4506/37357913756_36ef4faf2b_z.jpg)](https://c1.staticflickr.com/5/4506/37357913756_36ef4faf2b_z.jpg)

襯有啲時間就行吓呢3日限定嘅  
**北の恵 食べマルシェ**  
橫跨好多條街嘅美食節  
行極都行唔晒...  
不過好彩今日行咗  
原本開到聽日嘅marché  
因為台風18号嘅關係  
只係開埋今日咋  

[![](https://c1.staticflickr.com/5/4443/37358106026_6144711fcb_z.jpg)](https://c1.staticflickr.com/5/4443/37358106026_6144711fcb_z.jpg)

行到咁上下要走喇  
因為卜咗枱食癲 @**天金本店**  
間嘢已經有80年歷史呢  
特登嚟食**うにしゃぶ**  
拎海膽打邊爐喎，豪到爆嘅感覺  
然而唔駛用好豪嘅價格就食到  
仲要好新鮮好好食  
當然呢度啲刺身手造豆腐天ぷら鰻料理都好好食  
  

[![](https://c1.staticflickr.com/5/4485/37374861642_d12bcd1cdf_z.jpg)](https://c1.staticflickr.com/5/4485/37374861642_d12bcd1cdf_z.jpg)

慢慢食咗幾粒鐘飯  
都仲有時間响繁榮嘅旭川逛吓  
但係冇嘢要買同想買  
就買啲北海道嘅嘢飲吓先  
**タングロン**（tanglone）  
以昆布エキス造  
仲以為會係會有陣海洋嘅味道  
點知唔係，乳酸味飲料啫（笑）  

[![](https://c1.staticflickr.com/5/4374/36696674224_53eff16f24_z.jpg)](https://c1.staticflickr.com/5/4374/36696674224_53eff16f24_z.jpg)

今晚嘅宵夜就留俾**籮神**喇  
一早一晚便利店真係一個美滿嘅節奏  
Uchi Café SWEETS × GODIVA 第3弾！  
**ガトーショコラ**、**ショコラタルト**  
好很朱古力呀！！！  
  
  
Mmm... 個颱風聽朝打到嚟北海道  
朕check一check吓發現聽日要搭嘅一點半車  
會响十一點就停駛  
聽朝落樓改早班車出發先  
而家就要為颱風做最重要嘅準備：瞓！覺！  
  
  
{{<hokkaido>}}
