---
title: '[食道鉄道北海道] Day4：天金本店 - うにしゃぶ'
date: 2020-10-15T08:30:00.000+08:00
draft: false
images: ["/images/hokkaido4j.jpg"]
tags : [travel-日本-北海道, flavor - 行膳積腹, flavor - 飲！]
---

今晚卜咗枱食癲  
呢間**天金本店**已經有80年歷史㗎喇～  

![](/images/hokkaido4j1.jpg)

**髙砂酒造 純米酒**  
帶著「今、選び抜かれたあなたへ」嘅旗號  
無理由唔揀你嚟飲嘅...  
味道超fresh又勁濃果香味，爽呀！  

![](/images/hokkaido4j2.jpg)

專登為咗呢兜鍋仔而訂枱（期待）  

![](/images/hokkaido4j3.jpg)

而呢兜仔就係望餐牌見到人気冧巴溫先嗌（期待too）

![](/images/hokkaido4j4.jpg)

**函館産松笠鯛刺身**  
反正今次旅程落唔到函館  
就食返幾片嗰度嘅松笠鯛刺身  
鯛魚就係鯛魚，香而不膩食幾多塊都唔厭  

![](/images/hokkaido4j5.jpg)

仲等緊仲等緊  
睇睇佢啲火鍋料先...

![](/images/hokkaido4j6.jpg)

有新鮮鯛魚、象拔蚌、帆立貝、海膽  
就算而家即刻食都完全可以嘅類型  

![](/images/hokkaido4j7.jpg)

登登登凳：**うにしゃぶ**  

![](/images/hokkaido4j.jpg)

特登嚟食嘅海膽しゃぶ啊！  
拎海膽打邊爐喎，豪到爆嘅感覺  
唔駛用好豪嘅價格就食到喇  
仲要好新鮮好好食  

![](/images/hokkaido4j8.jpg)

濃味嘅海膽配濃郁嘅海膽湯底  
簡直係人生嘅一大享受～  

![](/images/hokkaido4j9.jpg)

**自分で造る卓上手造り豆腐**  
然後再試埋呀冧巴溫  
上枱先煮成形嘅嫩豆腐  

![](/images/hokkaido4j10.jpg)

就咁加醬油就已經好好味  

![](/images/hokkaido4j11.jpg)

係啦，唔會唔試海膽豆腐呢個組合嘅  

![](/images/hokkaido4j12.jpg)

清晒～  

![](/images/hokkaido4j13.jpg)

**郷土天ぷら**  
（ぼたんえび2尾・かに・サーモン・イカ・帆立・野菜三種）  
鄉土嘢唔係食土㗎  
有蝦有蟹有三文魚魷魚仲有帶子滿滿海洋風情  
新鮮度爆錶，超～ 美～ 味～～～  

![](/images/hokkaido4j14.jpg)

**あらごしみかん酒**  
即係好好飲嘅[梅乃宿柚子酒](https://hidie.net/umenoyadoyuzu/)嘅蜜柑版  
非！常！好！飲！  
忍唔住之後响BicCamera見到有蜜柑酒呢樣嘢[托咗支](https://hidie.net/asahara/)返屋企  

![](/images/hokkaido4j15.jpg)

**モッツァレラチーズのわさび醤油漬け**  
佐酒小食，wasabi醬油醃mozzarella  
和式風味嘅醃芝士，正！    

![](/images/hokkaido4j16.jpg)

**うなぎの骨（から揚け）**  
哎吔吔，其實呢度嘅鰻魚料理都好出色    
不過實在太衝住個海膽鍋  
太飽食唔到鰻魚肉就食送酒用嘅脆炸鰻魚骨  
哇哇哇好大一兜食得好滿足呢～  
  
  
  
  
{{<hokkaido>}}
