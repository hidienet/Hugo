---
title: '[食道鉄道北海道] Day7： 札幌 ↔ 小樽'
date: 2017-10-10T09:32:00.000+08:00
draft: false
aliases: [ "/2017/10/day7.html" ]
tags : [travel-日本-北海道]
---

酒店包和/洋[輕食set](https://hidie.net/hokkaido7a/)  
食完飯仔，精神同腸胃都OK飽滿  
就出發遠征去[二条市場](https://hidie.net/hokkaido7c/)  

![](/images/hokkaido7b.jpg)

兜兩兜就坐低食**海鮮丼** @[どんぶり茶屋](https://hidie.net/hokkaido7b/)  
啲海鮮係市場直送嘅新鮮素材  
冇唔好食嘅道理  
  
結果係兩個鐘頭內食咗兩碗飯  
都算係自己嘅一個壯舉！  

![](/images/hokkaido7c1.jpg)

食完再兜多次買少少嘢先  

![](/images/hokkaido7c2.jpg)

裡裡外外都行吓咁囉  

![](/images/hokkaido7c.jpg)

唔多人唔迫咁都算幾好行嘅  

![](/images/hokkaido7d1.jpg)

然後行返嚟大通公園  
今個月係有[さっぽろオータムフェスト](https://hidie.net/hokkaido7d/)  
成條公園橫跨八條街拎晒嚟做fair  
慢慢行睇吓有咩食  

![](/images/hokkaido7d2.jpg)

**大通公園7丁目BAR**  

![](/images/hokkaido7d3.jpg)

仲有屋台！  

![](/images/hokkaido7d4.jpg)

**10丁目嘅LOGOSワールド**  
呢條街係燒肉為主  
有埋帳幕嘅感覺真係好寫意  

![](/images/hokkaido7d5.jpg)

除咗北海道嘢，仲有世界各地嘅嘢  

![](/images/hokkaido7e.jpg)

揀咗個**摩周湖**嘅[ハーフメロンソフトクリーム](https://hidie.net/hokkaido7e/)食  
蜜瓜香甜牛奶雪糕濃濃滑滑  
好好食呀呀呀呀呀（心）  

![](/images/hokkaido7f0.jpg)

行到嚟**札幌市資料館**  
就知道行晒成條[大通公園](https://hidie.net/hokkaido7f/)喇  

![](/images/hokkaido7f.jpg)

折返途中經過**北海道庁旧本庁舎**  

![](/images/hokkaido7g.jpg)

[札幌 → 小樽](https://hidie.net/hokkaido7g/)  
（**区間快速 いしかりライナー、731系**）  
  
因為坐唔啱位，影唔到**石狩湾**呀  
不過有見到啦冇遺憾嘅...  

![](/images/hokkaido7h.jpg)

[小樽（小樽駅）](https://hidie.net/hokkaido7h/)  
呢鑊終於冇搬行李  
只係嚟行吓啫  

![](/images/hokkaido7i.jpg)

嚟小樽當然要飲[小樽ビール](https://hidie.net/hokkaido7i/)啦  

![](/images/hokkaido7j.jpg)

响超過50年歷史嘅[若鶏時代なると](https://hidie.net/hokkaido7j/)食**若鶏半身揚げ**  
將隻雞直炸，同釧路嘅一舊舊含粉漿ザンギ唔同  

![](/images/hokkaido7l.jpg)

食飽行去廢棄線嘅[手宮線跡地](https://hidie.net/hokkaido7l/)  

![](/images/hokkaido7n.jpg)

殺落[堺町通り商店街](https://hidie.net/hokkaido7n/)  

![](/images/hokkaido7o.jpg)

（**ドゥーブルフロマージュ**）  
行吓行吓又食吓 @[ルタオ LeTAO](https://hidie.net/hokkaido7o/)  

![](/images/hokkaido7p0.jpg)

[オルゴール堂](https://hidie.net/hokkaido7o/)：行到嚟啱啱遇着個鐘响度響  

![](/images/hokkaido7p.jpg)

行到**Märchen Square**就兜另一邊  

![](/images/hokkaido7q.jpg)

行行吓見到[かま栄](https://hidie.net/hokkaido7q/)本店  
（since 1905）  
唔係唔食**パンロールについて**呀嘛？  
麵包包住新鮮魚漿再拎去炸  
熱辣辣外脆內厚身又彈牙  
真係極品級小食呀！  

![](/images/hokkaido7r.jpg)

終於兜返到[出拔小路](https://hidie.net/hokkaido7r/)  

![](/images/hokkaido7s1.jpg)

見到**旧浪華倉庫**  
即係而家嘅**小樽運河食堂**  

![](/images/hokkaido7s.jpg)

就代表嚟到呢次小樽遊嘅最後一站：[小樽運河](https://hidie.net/hokkaido7s/)  

![](/images/hokkaido7s2.jpg)

唔係非常特別不過都算幾靚嘅...  
影完相就返札幌喇  
  
[小樽](https://hidie.net/hokkaido7t/) → 札幌  
（**快速エアポート**）  
  
～7日 JR北海道鐵路周遊券旅程完結～  
  
  

![](/images/hokkaido7u.jpg)

响札幌嘅百貨公司B1行經[morimoto](https://hidie.net/hokkaido7u/)  
見到**ハスカップ ジュエリー**就忍唔住買返件嚟食  
唔平㗎佢，但值得嘅值得嘅  

![](/images/hokkaido7v.jpg)

而今次整個旅程嘅最後一餐晚餐  
係去呢個今次旅程去唔到最東嘅根室  
去唔到就响札幌食晒嗰度直送食材嘅餐廳啦  
@[海鮮問屋ヤマイチ根室食堂](https://hidie.net/hokkaido7v/)  
居酒屋嚟嘅，有酒飲有好多道東嘅海鮮食  
拳頭咁大嘅**道東産 活ホッキ刺し**  
哈哈哈，食得好滿足呀～  

![](/images/hokkaido7w.jpg)

相比起一般旅程同個人習慣  
今次旅程係飲多咗好多樽裝飲品同汽水  
因為北海道真係好多地域限定嘅嘢  
好似呢樽[Ribbon ハスカップソーダ](https://hidie.net/hokkaido7w/)咁  
Ribbon本身已經係北海道先有嘅汽水  
呢隻仲係只有北海道產嘅稀少果實ハスカップ  
忍唔住要買要試囉～  
  
  
繼續霸住酒店房張按摩椅  
嘆嘆吓就走去瞓 Zzz...  
  
  
{{<hokkaido>}}
