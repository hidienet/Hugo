---
title: '[食道鉄道北海道] Day7：若鶏時代なると 若鶏半身揚げ'
date: 2020-10-29T13:30:00.000+08:00
draft: false
images: ["/images/hokkaido7j.jpg"]
tags : [travel-日本-北海道, flavor - 行膳積腹]
---
 
hello小樽嘅第一站  
先嚟到超過50年歷史嘅炸雞店  

![](/images/hokkaido7j1.jpg)

**若鶏時代なると**  
因為離小樽駅只係行5分鐘嘅路程  
好難唔搵咗佢先嘅...

![](/images/hokkaido7j2.jpg)

**とり皮ぽん酢**  
啲雞落單先炸，就一邊飲住[小樽啤](https://hidie.net/hokkaido7i/)一邊食小食等  
脆炸雞皮上面淋咗橘子醋  
卡嚓卡嚓又唔會好油膩  
配啤酒就啱啱好～

![](/images/hokkaido7j3.jpg)

**とり串焼(タレ)**  
就咁食炸嘢有啲乾嘅  
汁燒雞肉好juicy  

![](/images/hokkaido7j4.jpg)

**揚げいももち**  
哇！嚟咗北海道成個禮拜竟然都未食過北海道薯餅  
呢種薯餅同平時可樂餅式完全唔同㗎  
可樂餅係麵包粉外皮裡面散散咁  
北海道式則係皮薄身脆口薯蓉撈勻牛油極軟滑  
但係食落又唔會油淋淋，正～  

![](/images/hokkaido7j.jpg)

**若鶏の半身揚げ**  
今日嘅主角：炸！雞！  
前幾日都係食炸雞  
然而都係北海道豪氣式掉隻雞嚟炸  
[釧路版](https://hidie.net/hokkaido2t/)係將雞直接斬件加粉漿去炸  
相比一舊舊含粉漿嘅ザンギ  
呢度嘅半身揚げ就直頭切開半隻雞直接掉落鑊炸熟  
所以佢個皮薄而脆雞肉嘅香味全保留  
仲係豪氣咁用手解體食  
儀態？咩嚟㗎？？？  
  
  
  
{{<hokkaido>}}
