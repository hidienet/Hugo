---
title: '[食道鉄道北海道] Day7：海鮮問屋ヤマイチ根室食堂'
date: 2020-11-03T12:30:00.000+08:00
draft: false
images: ["/images/hokkaido7v.jpg"]
tags : [travel-日本-北海道, flavor - 行膳積腹, flavor - 飲！]
---

今次整個旅程嘅最後一餐晚餐  
係去呢個今次旅程去唔到最東嘅[根室](https://hidie.net/hokkaido3g/)    

![](/images/hokkaido7v1.jpg)

**海鮮問屋ヤマイチ根室食堂**  
去唔到就响札幌食晒嗰度直送食材嘅餐廳啦～  
居酒屋嚟嘅，有酒飲有好多道東嘅海鮮食  

![](/images/hokkaido7v2.jpg)

有啲想「とりあえず、生で」  
呢度仲當然地係**北海道限定！生ビール(サッポロクラシック)**  
不過都係飲啲開胃嘅**巨峰酒サワー**  

![](/images/hokkaido7v3.jpg)

**根室産 活ホッキ刺し**  
超～ 大～ 隻～ 鮮北寄貝！！！

![](/images/hokkaido7v4.jpg)

成個拳頭咁大  
同平時見到熟嘅紅白色好唔一樣  
唔係乾身嘅佢超爆鮮甜  
爽爽口咁好好食啊！  

![](/images/hokkaido7v5.jpg)

**はぼまい 昆布しょうゆ**  
連醬油都係用根室(歯舞)昆布釀造  
唔會死鹹，幫刺身提鮮再加陣海洋味咁  

![](/images/hokkaido7v6.jpg)

**道東産 活ホタテ刺し**  
新！鮮！到！癲！嘅勁甜漿口鮮帶子  

![](/images/hokkaido7v7.jpg)

**つぶときのこのガーリックバター炒め**  
香到暈嘅牛油炒螺肉同菇菇  

![](/images/hokkaido7v8.jpg)

**大はまぐり焼き**  
醬油直燒嘅大大隻文蛤  
新鮮嘅嘢真係就咁少少調味就好夠  

![](/images/hokkaido7v9.jpg)

**厚岸産 あさりの酒蒸し**  
好啦！清酒煮蜆好難唔好食  
加上啲食材咁新鮮嘛...

![](/images/hokkaido7v10.jpg)

飲完一杯就嚟多杯啦啦啦～～～

![](/images/hokkaido7v11.jpg)

**函館産 真いか姿焼き**  
彈彈牙一咬就斷新鮮燒魷魚  

![](/images/hokkaido7v12.jpg)

**道東産 チカの天ぷら**  
炸開邊魚仔，唔會油膩膩咁好好味（大心）  
  
  
飽飽，碌返酒店  
  
  
{{<hokkaido>}}
