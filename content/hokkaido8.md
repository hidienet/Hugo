---
title: '[食道鉄道北海道] Day8： 札幌 → 新千歳空港'
date: 2017-10-11T09:28:00.000+08:00
draft: false
aliases: [ "/2017/10/day8.html" ]
tags : [travel-日本-北海道]
---

酒店响車站附近有咩好處？  

![](/images/hokkaido8a.jpg)

就係可以响酒店打開隻窗就[影到火車](https://hidie.net/hokkaido8a/)！！！  
（特急スーパーとかち、261系，即係去帯広嗰架）  
仲要係札幌駅呀呢度  
超多班次好頻密好多車呀  
酒店用兩層隔音窗  
所以唔係好似我咁開晒兩隻窗  
就唔會聽到火車聲嘅  
  
一朝早慢慢影  
（影完又走去瞓又起身再影過）  
影到夠咪落樓食酒店包嘅[早餐](https://hidie.net/hokkaido8b/)囉  
  
食完check out掉低行李  
就响[札幌駅](https://hidie.net/hokkaido8c/)周圍啲商場行吓  
行夠喇就拎行李搭車喇  

![](/images/hokkaido8d.jpg)

[札幌 → 新千歳空港](https://hidie.net/hokkaido8d/)  
（快速エアポート、721系）  
  
JR pass得7日今日唔包嘛  
咁咪諗住不如搭空港バス啦  
點知一來巴士站離酒店比JR站遠啲啦  
價錢只係差二十円  
同埋JR站有晒電梯上落其實好方便  
車廂擺行李都唔麻煩  
買單程火車飛啦咁  
  
...好一個由鉄道開始亦由鉄道終結嘅旅程  

![](/images/hokkaido8e.jpg)

[新千歳空港（新千歳空港駅）](https://hidie.net/hokkaido8e/)  
今次旅程嘅最後一站喇  
  
响day 1嚟空港嗰陣已經行過呢度啲商舖  
所以再嚟就唔特別行喇  

![](/images/hokkaido8f.jpg)

直接去等位食lunch啦 @[スープカレ Lavi](https://hidie.net/hokkaido8/)  
比起札幌函館旭川ラーメン  
北海道料理嘅湯咖喱就特別好多喇  
呢兜係**チキンto野菜のカレー (焙煎えびスープ)**  
10級中辛咋，已經辣到黐殼  
一直都認知日本啲咖喱係唔辣嘅  
但北海道啲咖喱鑊鑊唔係辣就係好辣  
蝦夷，真係唔同啲！  

![](/images/hokkaido8g.jpg)

食完去返国際線  
途中經過[ハローキティ ハッピーフライト](https://hidie.net/hokkaido8g/)  
梗係因為大口仔先影低佢啦  
冇單獨大口仔嘅嘢買，慳返囉～  

![](/images/hokkaido8h1.jpg)

再經過**ドラえもん わくわくスカイパーク**  
呢次就買到嘢喇！  

![](/images/hokkaido8h.jpg)

[ドラえもんの焼印入りの限定どら焼き（栗入り）](https://hidie.net/hokkaido8h/)  
有成粒栗子响裡面㗎  
  
  
  
  
返香港，繼續捱騾仔喇（淚）  
  
  
{{<hokkaido>}}
