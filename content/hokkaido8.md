---
title: '[食道鉄道北海道] Day8： 札幌 → 新千歳空港'
date: 2017-10-11T09:28:00.000+08:00
draft: false
aliases: [ "/2017/10/day8.html" ]
tags : [travel - 日本（北海道蝦夷）・ 十勝帯広、釧路、北見網走、旭川、稚內、石狩札幌、後志小樽]
---

酒店响車站附近有咩好處？  

[![](https://c1.staticflickr.com/5/4386/37381658196_f6305affbb_z.jpg)](https://c1.staticflickr.com/5/4386/37381658196_f6305affbb_z.jpg)

就係可以响酒店打開隻窗就影到火車！！！  
（特急スーパーとかち、261系，即係去帯広嗰架）  
仲要係札幌駅呀呢度  
超多班次好頻密好多車呀  
酒店用兩層隔音窗  
所以唔係好似我咁開晒兩隻窗  
就唔會聽到火車聲嘅  
  
一朝早慢慢影  
（影完又走去瞓又起身再影過）  
影到夠咪落樓食酒店包嘅早餐囉  
  
食完check out掉低行李  
就响札幌駅周圍啲商場行吓  
行夠喇就拎行李搭車喇  

[![](https://c1.staticflickr.com/5/4488/37428842971_5af1eae513_z.jpg)](https://c1.staticflickr.com/5/4488/37428842971_5af1eae513_z.jpg)

札幌 → 新千歳空港  
（快速エアポート、721系）  
  
JR pass得7日今日唔包嘛  
咁咪諗住不如搭空港バス啦  
點知一來巴士站離酒店比JR站遠啲啦  
價錢只係差二十円  
同埋JR站有晒電梯上落其實好方便  
車廂擺行李都唔麻煩  
買單程火車飛啦咁  
  
...好一個由鉄道開始亦由鉄道終結嘅旅程  

[![](https://c1.staticflickr.com/5/4497/37428913971_46bbaed41d_z.jpg)](https://c1.staticflickr.com/5/4497/37428913971_46bbaed41d_z.jpg)

**新千歳空港（新千歳空港駅）**  
今次旅程嘅最後一站喇  
  
响day 1嚟空港嗰陣已經行過呢度啲商舖  
所以再嚟就唔特別行喇  

[![](https://c1.staticflickr.com/5/4424/36758842503_2dba99b50f_z.jpg)](https://c1.staticflickr.com/5/4424/36758842503_2dba99b50f_z.jpg)

直接去等位食lunch啦 @**スープカレ Lavi**  
比起札幌函館旭川ラーメン  
北海道料理嘅湯咖喱就特別好多喇  
呢兜係**チキンto野菜のカレー (焙煎えびスープ)**  
10級中辛咋，已經辣到黐殼  
一直都認知日本啲咖喱係唔辣嘅  
但北海道啲咖喱鑊鑊唔係辣就係好辣  
蝦夷，真係唔同啲！  

[![](https://c1.staticflickr.com/5/4387/36719863624_ac43cef849_z.jpg)](https://c1.staticflickr.com/5/4387/36719863624_ac43cef849_z.jpg)

食完去返国際線  
途中經過**ハローキティ ハッピーフライト**  
梗係因為大口仔先影低佢啦  
冇單獨大口仔嘅嘢買，慳返囉～  

[![](https://c1.staticflickr.com/5/4435/37398876072_8475ac9b50_z.jpg)](https://c1.staticflickr.com/5/4435/37398876072_8475ac9b50_z.jpg)

再經過**ドラえもん わくわくスカイパーク**  
呢次就買到嘢喇！  

[![](https://c1.staticflickr.com/5/4399/37398877402_5c294bcb55_z.jpg)](https://c1.staticflickr.com/5/4399/37398877402_5c294bcb55_z.jpg)

**ドラえもんの焼印入りの限定どら焼き（栗入り）**  
有成粒栗子响裡面㗎  
  
  
  
  
返香港，繼續捱騾仔喇（淚）  
  
  
\-----------------------------------------------  
  
延伸閱讀：  
[Day1：新千歳空港 → 帯広](https://www.hidie.net/2017/09/day1_28.html)  
[Day2：帯広 → 釧路](https://www.hidie.net/2017/09/day2_29.html)  
[Day3： 釧路 → 塘路 → 網走](https://www.hidie.net/2017/10/day3.html)  
[Day4： 網走 → 旭川](https://www.hidie.net/2017/10/day4.html)  
[Day5： 旭川 → 稚內](https://www.hidie.net/2017/10/day5.html)  
[Day6： 稚內 → 札幌](https://www.hidie.net/2017/10/day6.html)  
[Day7： 札幌 ↔ 小樽](https://www.hidie.net/2017/10/day7.html)  
Day8： 札幌 → 新千歳空港