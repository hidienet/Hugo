---
title: '[麵] 元朗學記粥麵 -  鮮蝦雲吞麵'
date: 2019-05-11T17:20:00.003+08:00
draft: false
aliases: [ "/2019/05/blog-post_20.html" ]
---

炒完地鐵話好好人咁俾三日半價喎多謝晒  \
入去十世都冇去過嘅元朗\
行咗大馬路同周邊都冇嘢啱食\
熱到hihi咁都係要入返商場\
特登嚟唔係食呢度嘢條氣會唔順嘛\
反正唔駛等位就食呢間

![](/images/hokkee.jpg)

**鮮蝦雲吞麵**\
lunch set有麵有小食同嘢飲\
個麵夠爽冇鹼水味\
雲吞有四大粒而蝦都係新鮮彈牙\
掛麵湯底唔太鹹\
不過都係要加醋去解一解個湯面嘅油膩

![](/images/hokkee1.jpg)

**炸鯪魚球**\
Mmm... 我真係好鍾意食鯪魚球㗎\
但係呢兜真係真係真係好唔掂\
個炸，係炸得幾好\
至少熱辣辣同有住薄薄脆口\
BUT個魚蛋極度唔得\
完！全！唔！彈！牙！\
即係呢平時啲魚膠蝦膠喪打就會彈彈彈\
而呢個就似打都冇打過齋拆肉攪兩攪就唧做波咁
唉~~~~~~~~~~~

![](/images/hokkee2.jpg)

**自製薏米水**\
唔太甜有微微薑味，OK解渴吖

就算係set佢一啲都唔平\
唔係賺得多嗰種只係地產商拎嘅成本太高\
突然好慶幸我唔係响呢邊生活囉…  \
By the way, 都係搭返巴士出去！