---
title: '[放題] 北海道食堂 | Hokkaido Syokudo'
date: 2022-09-04T10:00:00.000+08:00
draft: false
images: ["/images/hokusyokudo.jpg"]
tags : [flavor - 行膳積腹, satisfaction - 黃店懲罰日]
---

有感情問題一律建議分手...  
咁當然要去醫吓「情傷」㗎啦！  
拉埋阿小不點去平日唔會揀嘅放題實行撐飽佢（ROAR！！！）  

![](/images/hokusyokudo1.jpg)

**北海道食堂 | Hokkaido Syokudo**  
情傷必備嘅酒精！   
雖然係普通丹麥啤唔係好好飲嗰啲  
不過一來失戀嘅人飲嘢應該唔會飲得出咩味  
（中咗武肺先係冇味覺飲唔出味）  
二來反正任飲唔係唔隊返三五七十罐呀嘛？！  
  
![](/images/hokusyokudo.jpg)

**極盛刺身**  
食放題就唔好預最靚嗰啲  
不過應該都係流量大所以魚生們都好新鮮呢～  

![](/images/hokusyokudo2.jpg)

因此，呢多碟！

![](/images/hokusyokudo3.jpg)

刺身more and more please！！！

![](/images/hokusyokudo4.jpg)

**極盛壽司**  
食放題嗌壽司要舊飯咁有趣？  
當然只因為想食嘅刺身冇晌刺身menu出現先焗住啪埋飯啦！  

![](/images/hokusyokudo5.jpg)

**極盛串燒**  
燒牛脷燒牛脷燒牛脷  
放題貨色唔會太薄太乾不過不失咁啦  

![](/images/hokusyokudo6.jpg)

除咗牛脷，咩大蔥雞腎海螺都要啲吖～  

![](/images/hokusyokudo7.jpg)

雞皮雞軟骨見到又係唔嗌唔得  

![](/images/hokusyokudo8.jpg)

**極盛鐵板**  

![](/images/hokusyokudo9.jpg)

哈哈樣樣都想試啲又驚嘥嘢  
咁就一件一件咁嗌   

![](/images/hokusyokudo10.jpg)

**鐵板香煎廣島蠔**  
唔使好豪都可以食蠔啲，哈！  

![](/images/hokusyokudo11.jpg)

啊！個**鐵板羊架**又幾好味喎衰鬼  

![](/images/hokusyokudo12.jpg)

**鐵板鵝肝**  
平平地都有花瓜食仲要都幾好食  
難怪啲人咁鍾意食放題嘅...  

![](/images/hokusyokudo13.jpg)

燒帶子都唔會好乾，正喎！  

![](/images/hokusyokudo14.jpg)

**極盛炸物**  
天婦羅們hello，熱辣辣喔！

![](/images/hokusyokudo15.jpg)

繼續炸嘢，yeah～～～  

![](/images/hokusyokudo16.jpg)

冬菇會爆汁，nice

![](/images/hokusyokudo17.jpg)

一向視熱氣為無物  

![](/images/hokusyokudo18.jpg)

每樣少少少少咁可以食多幾款

![](/images/hokusyokudo19.jpg)

食食食食食  

![](/images/hokusyokudo20.jpg)

**日式火鍋 - 牛肉**  
唔太食嘅小不點同醫情傷ing嘅我究竟可以食到幾多嘢？  

![](/images/hokusyokudo21.jpg)

好啦！食埋個火鍋咪收皮囉！

![](/images/hokusyokudo22.jpg)

食埋呢幾舊雪糕糯米糍，完喇（嗝～～～）  
  
話說療完個「情傷」之後畀佢話我仲有心情食放題  
講多兩句先知原來無人話過要分手，嘿嘿嘿嘿嘿...  
