---
title: '[港] 閨•家：見字飲湯！'
date: 2021-03-20T04:30:00.000+08:00
draft: false
images: ["/images/homie.jpg"]
tags : [flavor - 行膳積腹, flavor - 飲！, satisfaction - 黃店懲罰日]
---

茶記嘅嘢食中飲到屋企嘅味道...

![](/images/homie1.jpg)

**見字飲湯**  
啱晒勁鍾意飲燉湯嘅我（大大心）  

![](/images/homie2.jpg)

**家傳炆豬手（限量）| 即製手工麵 菠菜**  
飲湯前食啲嘢  
豬手炆得皮爽勁膠  
唔會死鹹咁又幾好味喎  
對於平日食嘅質地呢隻麵對我嚟講腍咗少少  
微微菠菜味都唔錯啊  
係兜麵個份量多得恐怖咗啲啫...

![](/images/homie3.jpg)

**蓮藕餅豬扒飯**  
即係手剁香煎蓮藕餅拼招牌豬扒  
碟頭飯咁樣嘅茶記飯  
藕餅肉香蓮藕爽脆好好味  
豬扒都好好食  
不過真係少食茶記  
對我嚟講豉油撈飯呢家嘢鹹咗啲咁  
（係我衰唔知道叫唔好加豉油）  

![](/images/homie4.jpg)

跟飯食呢係有盅湯配埋嘅  
每日一款湯，今日係**蘋果紅蘿蔔沙參煲咸排骨**  
降火潤肺味道甜  
仲要無味精真係好驚喜  
by the way呢度係全！部！嘢！都無味精嘅  

![](/images/homie.jpg)

不過咁細細盅邊夠我呢種湯精  
其實佢巨巨盅都係連卅蚊都唔使  
無理由唔啪盅大嘅呵呵！  
