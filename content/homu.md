---
title: '[高馡] hōmu by favilla'
date: 2022-11-01T09:30:00.000+08:00
draft: false
images: ["/images/homu.jpg"]
tags : [flavor - 螞蟻族, flavor - 飲！, satisfaction - 黃店懲罰日]
---

世一秘書K生日快樂（撒花～～～）  
不過呢次食嘢見面係恨咗好耐嘅細路BB們first meet  

![](/images/homu1.jpg)

**伯爵茶芝士蛋糕**  
想試呢度嘅慢煮封門牛柳但肚仔唔餓  
咁就食吓蛋糕飲杯啡啦  
呢個蛋糕啊唔知發生咩事  
可能係擺耐咗（死都賴係因為睇住啲細路們玩食咁遲食）  
入口一pat嘢咁，又冇咩earl grey味亦無芝士味  
係個樣睇起上嚟有一粒粒茶葉碎蛋糕形狀嘅物體  
搞到好似唔知食咗啲咩落肚咁...  

![](/images/homu2.jpg)

**日本製宇治抹茶芝士蛋糕**  
相比earl grey嗰款  
呢個**日本直送**嘅「正常」好多  
有淡淡抹茶甘香亦係較實嘅cheesecake  
（同上都係放咗一大輪先食）  
靚就好似靚啲but畫蛇添足嘅糖漿就mamaday  

![](/images/homu.jpg)

**Flat White**  
關於favilla就差唔多等同咖啡  
個拉花都唔錯（雖然來吧倒轉地球咗）  
K嘅唔係我嘅唔知咩味啊  
都係咖啡同奶嘅味㗎啦～  

![](/images/homu3.jpg)

**Baileys Iced Latte**  
呢杯先係我嘅！  
啡 x 奶 x 咖啡奶酒  
甜㗎！不過飲Baileys就預咗啦  
本身個啡底都出嘅  
因此杯嘢唔係爆甜係都飄香啡味嘅  
加上凍飲就飲落唔覺得超甜  
奶味都濃郁厚身，唔錯唔錯呢（心）  

![](/images/homu4.jpg)

啊啊啊啊啊！  
好開心嘅**兒童餐**（w/蘋果汁）  
有迷你烏冬、吉列蝦、芝士竹輪（芝士一舊又一舊無）、  
薯條、玉子燒、粟米同生菜沙律好豐富  
  
店員畀咗個除鞋房仔area  
啲細嘅就可以跑周圍爬    
可惜嘅係段時間竟然無咩人幫襯囉  

話說哥哥問媽mi細佬會唔會同hidie ee個女結婚    
嗱！細嘅係點將來嘅嘢無人知  
不過咁，如果係呢個做99我2000%滿意  
之但係要阿細佬有個咁嘅外母嘛...  
完全想像不能，哈哈哈哈哈 XDDD  
