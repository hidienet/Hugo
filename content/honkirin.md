---
title: '[cheers!] Kirin - 本麒麟 長期低温熟成'
date: 2018-05-30T22:09:00.000+08:00
draft: false
aliases: [ "/2018/05/cheers-kirin.html" ]
tags : [flavor - 飲！]
---

即係咁，個身一熱就咩都諗唔到  
只係諗辦法降溫降溫降溫  

![](/images/honkirin.jpg)

見到佢寫住「長期低温熟成」  
心裡面嘅os好自然就係：  
佢大部分時間都處於涼浸浸嘅狀態  
飲佢嘅話移植少少涼感俾我都好  
  
加上呢隻係奇怪地超親民價格  
所以就算係平時都幾嫌棄嘅Kirin  
都俾個機會大家  
  
果然唔錯！  
唔鍾意Kirin啤其中一樣係唔知點解有浸強加上去嘅苦味  
呢隻個苦味唔太出  
取而代之係微微飄出嘅麥味  
講唔上好香不過比之前嘅Kirin好  
  
都算幾好㗎喇  
至少下次冇嘢揀可以考慮佢  
  
至於散熱問題  
响街飲，唔覺得真係涼咗好多  
六月都未到就熱到咁好Q難頂呀呀呀～