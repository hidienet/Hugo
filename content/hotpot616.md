---
title: '[犇] 616牛肉火鍋專門店 - 外賣牛邊set w/616原漿手工啤酒'
date: 2020-12-12T18:00:00.000+08:00
draft: false
images: ["/images/hotpot616.jpg"]
tags : [flavor - 行膳積腹, flavor - 飲！, satisfaction - 黃店懲罰日]
---

雖然一向麻麻地十十吓  

![](/images/hotpot616.jpg)

**肆人火鍋套餐**  
不過見終於涼涼地加上要close夜晚堂食  
（777又同啲病毒deal咗6點後先出嚟...）  
咪就算冒住間屋會成陣邊爐味都要買返個嚟食囉！  

![](/images/hotpot6161.jpg)

**理想點'鮮' 火鍋湯底**  
其實可以加廿蚊轉熔岩沙嗲湯底、鮮牛油麻辣湯、酸菜湯底  
但係佢個[蘿蔔清湯腩湯底](https://hidie.net/beef616/)實在好味到癲  
同埋啲配料實在太多  
如果再濃啲味食食吓怕會太膩呢～  

![](/images/hotpot6162.jpg)

**牛肉**  
橫膈肌 | 五花趾 | 牛駝峰 | 匙柄  | 美國天然肩胛翼板  
西班牙雪花胸肋 | 俄羅斯牛側胸肉  
well，食616就係要食靚牛同啲刁鑽部位啊！  
牛肉新鮮美味絕對係食到會推高日後食嘢嘅標準～  

![](/images/hotpot6163.jpg)

**海鮮**  
洗得乾乾淨淨嘅鮮甜扇貝  

![](/images/hotpot6164.jpg)

**蔬菜拼盤**  
娃娃菜 | 金菇 | 蜂巢豆腐 | 芋絲 | 牛丸  
啲菜新鮮唔在講  
想話啲牛丸大大粒爽滑彈牙勁牛味，正！  

![](/images/hotpot6165.jpg)

**小食**  
係毫無油臆味就咁食都超脆口  
仲香魚味好好食嘅**炸魚皮**  

![](/images/hotpot6166.jpg)

**麵**  
稻庭烏冬、公仔麵  
唔得喇，好L飽呀呀呀呀呀～～～  

![](/images/hotpot6167.jpg)

**616原漿手工啤酒**  
呵呵呵！終於飲得到呢隻啤  
甜甜嘅味道超易入口  
後續無苦味，大人細路都啱飲（誤！）  
  
  
啊！又食到好很飽㖭...（嗝～）  
