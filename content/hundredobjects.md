---
title: '百物看世界 - 大英博物館藏品展 (A History of the World in 100 Objects from the British Museum)'
date: 2019-05-21T23:14:00.001+08:00
draft: false
aliases: [ "/2019/05/history-of-world-in-100-objects-from.html" ]
tags : [amusement - exhibition]
---

雖然文化博物館間唔時都會展出大英博物館嘅展品  

![](https://4.bp.blogspot.com/-Xm4OKCzqJlg/XOQV4dpsHaI/AAAAAAAAJiU/Rv-DZwGsZt8v8JXo9oRdrRD9RSOHV_zuACLcBGAs/s640/IMG_20190519_100755.jpg)

不過就係每次都會有唔少嘢令人吸入去  

![](https://2.bp.blogspot.com/-sian1bPnRbY/XOFd-4L3xmI/AAAAAAAAJTs/0aOrjHZ3GmY0uC4LAs3NP48j62hC_XWMACLcBGAs/s640/IMG_20190519_112355.jpg)

今次借咗101組館藏  

![](https://4.bp.blogspot.com/-l5OuEqSFdHg/XOFejSuCgeI/AAAAAAAAJT4/1MDFgfEg1dEvJkoFsO-5khCEhpwyxUhbwCLcBGAs/s640/IMG_20190519_101029.jpg)

標準飛嘅樣係希伯來星盤  

![](https://4.bp.blogspot.com/-bmf6McVJPpU/XOFeecP6g3I/AAAAAAAAJT0/yjLsn2PRpe0RKo8pi3zpBiczFyX3SV1wgCEwYBhgL/s640/IMG_20190519_100924.jpg)

童裝先有神奈川沖浪裏呢（残念ですね）  

![](https://2.bp.blogspot.com/-iiSVu1I32H8/XOFg0HWD_oI/AAAAAAAAJUE/9q_d_-gpDH4hQHFdzB1LzUPLmfxXj3ttgCLcBGAs/s640/IMG_20190519_113002.jpg)

話時話呢本場刊做得幾好  
passport size passport樣  
細細本好似少啲人轉頭掉咗佢  
同埋有唔同位俾人蓋印仔  
（啲印仔寫arrival嗰啲唔係有咩特別我就冇特登stamp嚟整花本嘢，同埋有啲印仔响開館一日內已經消失咗）  

![](https://4.bp.blogspot.com/-607NMQHdG-4/XOFmFPGSdUI/AAAAAAAAJUM/uElrjM6dyUUryPV6PXJZCv67rkrrN33LACLcBGAs/s640/IMG_20190519_111645.jpg)

**Outer Coffin of Nesperennub**  
**尼斯柏能納的外棺**  
約公元前800年當然係埃及產物  
Mmm... 古埃及棺木甚至木乃伊都展過好多鑊  
加上擺放入口處嘛…  
超多人呀睇咗棺木啲圖案一次就唔留戀快步走喇  

![](https://4.bp.blogspot.com/-ydWPqYZTNds/XOFmylP4qVI/AAAAAAAAJUU/apUXq0qyJW0ajsFaqGWhPIvq1kVSDy7kgCLcBGAs/s640/IMG_20190519_111747.jpg)

**Egyptian Cosmetic Palette | 埃及化妝調色盤**  
比棺木更早面世嘅公元前4000-3600年埃及物品  
化妝果然係必需品呢！  

![](https://1.bp.blogspot.com/-w3ED-33A1WA/XOFpSiBrVYI/AAAAAAAAJUc/aeAQpaW-3VMKg7M7yYJSUGn9em7fqP8nwCLcBGAs/s640/IMG_20190519_101441.jpg)

**The Standard of UR | 烏爾軍旗**  
約公元前2500年伊拉克嘢  
係嚟自蘇美爾嘅烏爾城 (Sumerian city of UR)  
木盒上面係馬賽克  
有阿富汗嘅青金石  
波斯灣嘅貝殼仲有黃金同紅色石灰岩  
呢一邊係戰爭，有驢仔拉戰車同啲戰俘捲入車底  

![](https://4.bp.blogspot.com/-mxIppkub5QQ/XOFpc4LGrYI/AAAAAAAAJUg/qoaCV3Dv5FwYQgmHuD1Lz4Gr2DtD7CmSQCLcBGAs/s640/IMG_20190519_101452.jpg)

另一面係和平，有牲畜貨物俾國王又有音樂有酒飲咁  

![](https://2.bp.blogspot.com/-QmMAAbgrXdQ/XOFqnjrsCqI/AAAAAAAAJUo/cPKqAsiJaX4Wy6lr8mpk0t4h7p86nqRqACLcBGAs/s640/IMG_20190519_101626.jpg)

**Marble Head of Augustus | 奧古斯都大理石頭像**  
公元1-40年of course係意大利嘅嘢  
阿八月係偉大嘅羅馬帝國第一任皇帝  
佢個嘜頭當然係周街都會有啦！  
（然而未見到個頭像親身只係見個輪廓嗰陣我响度講「哇！有靚仔！」卡卡卡）  

![](https://3.bp.blogspot.com/-ujDDrJGDtGQ/XOI3jqTuhzI/AAAAAAAAJZM/wGQWE9iwhIofNkhH05RyWX7zuwz3LL0fgCLcBGAs/s640/IMG_20190519_112115.jpg)

**Warrior Helmet | 武士頭盔**  
公元前500-公元700年哥倫比亞貨仔  
呢個頭盔混合咗金銀銅嘅合金（通巴加）而成  
but黃金係軟嘢，打仗嗰陣係完全保護唔到個頭  
所以舊嘢只係拎嚟俾人睇到佢有幾威㗎啫  
  
隔離嗰件係**中國青銅鎛**  
夏商周時期已經有，呢件係約公元前600-400年  
用嚟叮叮叮叮玩音樂嘅～  

![](https://4.bp.blogspot.com/-spOJgLqC3YQ/XOFtBjvdr7I/AAAAAAAAJXI/KFXYVxKpzl0UduL31K65AngNamvyAV3HACLcBGAs/s640/IMG_20190519_102132.jpg)

**Ceremonial Ballgame Belt | 儀式用球賽腰帶**  
公元100-500年from墨西哥Veracruz  
唔係殺人放火金腰帶，係似拳賽腰帶嗰啲咁  
用石造加上大蟾蜍造型  

![](https://2.bp.blogspot.com/-ENnArvkK-Pg/XOFt3n478WI/AAAAAAAAJXQ/_KFTGAo35fMEBx3SXDiSoC7ygxTkG4NvwCLcBGAs/s640/IMG_20190519_103113.jpg)

**Hoxne Pepper Pot | 霍克森胡椒瓶**  
350-400年响英國霍克森出土  
呢個羅馬貴婦個腦肯肯定唔係裝屎嘅  
因為佢係個胡椒罌（仲有得控制出椒量）  
英國地窖搵到一個裝印度胡椒嘅罌  
真係千山萬水呢…  

![](https://2.bp.blogspot.com/-db9bLBZerl0/XOFvGprWN0I/AAAAAAAAJXc/PG6E2UxvDx4Ygd_L2RNfr1itPOWe4u4pQCLcBGAs/s640/IMG_20190519_103420.jpg)

**Maya Altar | 瑪雅祭壇**  
約763-822年洪都拉斯科潘出土  
石灰岩祭壇，個樣叫撒希Sak Siiw  
寓意白色恐懼嘅冥界表現  

![](https://2.bp.blogspot.com/-Brp7mYRfk5Y/XOFxBuFzL6I/AAAAAAAAJXk/xdGBN5KY4VY3c8_89GHgh6R3C-P8nfx_gCLcBGAs/s640/IMG_20190519_103853.jpg)

**Double-headed Boundary Marker | 雙頭界石**  
約1600-1800年嚟自智利Rapa Nui  
熟口熟面嘅復活島摩埃係咪？  
梗係啦！Rapa Nui咪就係復活島囉哈哈哈  

![](https://4.bp.blogspot.com/-WE8nPDgTaC4/XOFygWWty8I/AAAAAAAAJXs/ZwOa6Gx4Jkg5Vrlw3dvEmhE3__SsPw0EwCLcBGAs/s640/IMG_20190519_104017.jpg)

**Reliquary Casket Showing the Three Magi**  
**東方三王聖物櫃**  
1200-1230年嚟自法國Limoges嘅  
銅製鍍金琺瑯，用嚟裝聖人呀殉道者啲遺物遺骨咁  
都話教會鬼死咁多錢㗎啦！  

![](https://3.bp.blogspot.com/-6YdVSQpAjrQ/XOFz1fe8CKI/AAAAAAAAJX0/wJJTEswL4QwuPJv84G4LISPipK0K2WCYACLcBGAs/s640/IMG_20190519_104158.jpg)

**Lewis Chessman | 路易斯島棋子**  
約1150-1175年响路易斯島搵到（可能係响挪威造嘅）  
棋我就唔識捉不過佢哋眼凸凸咁個樣好搞笑  
用海象牙造嘅一set 78件  
右後嘅think face深思熟慮樣嘅係皇后  
因為嗰時做國王嘅老婆係做埋「國王嘅顧問」咁緊要嘅公職啊！  

![](https://1.bp.blogspot.com/-0QxgZKx41Bs/XOI2ux6nz1I/AAAAAAAAJYE/tehDL0Uou4cXzPSBC3EOn5qMLIcBfjugwCLcBGAs/s640/IMG_20190519_104301.jpg)

**Japanese Samurai Blade | 日本武士刀**  
1200-1250年of course from日本  
鋼刀一把，隔住塊玻璃嚟望都覺得有啲殺氣  
（長刀斬人用；短刀先用嚟切腹呢～）  

![](https://1.bp.blogspot.com/-2mZ0LxIuRic/XOI238RBEyI/AAAAAAAAJYI/J-p_TqdvcbIVmogyoPj7AIXZ9a4QMYuXQCLcBGAs/s640/IMG_20190519_104450.jpg)

**Hebrew Astrolabe | 希伯來星盤**  
1345-1355年嘅應該係西班牙嘅嘢喎  
係當時最先進嘅儀器  
可以報時、航海、測緯度同星占  
個盤同時係基督教、猶太教同伊斯蘭教撈埋一齊嘅傑作  

![](https://3.bp.blogspot.com/-t64P02Z91io/XOI2_dTrOII/AAAAAAAAJYQ/bLOZLVgXZBYV379z5MAD0iWMIkb0KhYJwCLcBGAs/s640/IMG_20190519_104517.jpg)

（有幾塊片可以換嚟睇唔同嘅嘢）  
而眼前呢個盤上嘅西班牙同阿拉伯字都係用希伯來文寫嘅  
所以推斷個物主可能係猶太學者  

![](https://1.bp.blogspot.com/-sb3lOOH0wGE/XOI3IG_TRBI/AAAAAAAAJYY/Sndqt_lu8ZgV1lKlK712bhvfYH1Bn0f_ACLcBGAs/s640/IMG_20190519_104819.jpg)

**Albrecht Dürer's Rhinoceros | 杜勒《犀牛圖》**  
1515年，德國紐倫堡嘅紙本木刻版畫  
超級勁！條友見都未見過呢種犀牛  
只係靠草圖同文字記錄就畫到呢隻象真度超高嘅印度犀牛  
搵到食吖佢成世人總共賣出咗四五千張犀牛圖！  

![](https://2.bp.blogspot.com/-IMieRKK4L5Q/XOI3UyL1eXI/AAAAAAAAJYk/MBm77W5Y5VsBQqLpxKAKhe9RvqjdRWBKACLcBGAs/s640/IMG_20190519_105307.jpg)

**Double-sided Cameo | 雙面浮雕寶石**  
1500-1600年，嚟自意大利  
縞瑪瑙 x 黃金 x 紅寶石 x 鑽石  
咁靚嘅嘢係送俾教宗Clement VII嘅  

![](https://2.bp.blogspot.com/-E8Rd9LuWUYU/XOI3U1rETLI/AAAAAAAAJYg/zONSBUJYS98AGkw0AhkVYLoLfENHKdCqACLcBGAs/s640/IMG_20190519_105337.jpg)

**Benin Plaque | 貝寧銅板**  
1500-1600年from尼日利亞貝寧  
16世紀末強大嘅貝寧王國產物  

![](https://2.bp.blogspot.com/-80J-m9Wi5fo/XOI3Vvd6PhI/AAAAAAAAJYo/PN-e7Q8U_4gqYOIfm4v6lN3UfY7mCEnTgCLcBGAs/s640/IMG_20190519_105825.jpg)

**Fifty Manillas | 五十枚「曼尼拉」貨幣**

約1500-1800年尼日利亞出土  
Manillas即係葡萄牙文"手鈪"嘅意思  
西非人就用佢哋嚟炫富同當錢駛  
而响16世紀，呢50隻手鈪就係一個非洲奴隸嘅公價

![](https://1.bp.blogspot.com/-pGkxxtAHd3E/XOI3U2__RrI/AAAAAAAAJYc/CtKHwx2kfgctaTnrIwvAQcay5uqn17TlACLcBGAs/s640/IMG_20190519_105450.jpg)

**Four Shadow Puppets from Java | 四個爪哇皮影戲偶**  
約1800年印尼爪哇出品  
水牛皮造，點極都點唔明仲可以慢慢同你講故仔  

![](https://1.bp.blogspot.com/-mzVAupXLLBY/XOI3WArieoI/AAAAAAAAJYs/Ve6jOFNFT8YhiHksDryxWJTjal6zVOE4gCLcBGAs/s640/IMG_20190519_110008.jpg)

**Compound Microscope | 複合顯微鏡**  
約1650-1700年荷蘭嘢  
當時可以用肉眼睇到嘅新世界  
而家睇就覺得個顯微鏡本身都靚到成件藝術品咁！  
用紙啦羊皮紙啦皮革啦桃花心木啦金葉同玻璃砌埋㗎喎  
家下啲lab點會用呢啲呀？  

![](https://3.bp.blogspot.com/-yhMjfkW660k/XOI3WG_12RI/AAAAAAAAJYw/rk70ANdQJdEPk7INiyEmWSZzU1VwKW79gCLcBGAs/s640/IMG_20190519_110246.jpg)

**Hokusai's Under the Wave off Kanagawa (The Great Wave)**  
**《神奈川沖浪裏》by葛飾北齋**  
1831年日本木刻版畫  
YES！我就係為咗呢幅真跡而早早入場（握拳）  
之前冇認真仔細研究過  
見到佢嗰陣第一時間就驚嘆：乜原來幅畫咁細幅㗎咋？！  

![](https://3.bp.blogspot.com/-gi5vtQUNGaA/XOI3Wspj9yI/AAAAAAAAJY0/uOnIbp_82MIYvgSMKOf35MUtO9kN6WSlwCLcBGAs/s640/IMG_20190519_110321.jpg)

（唯有張條頸伸長啲去睇）  
好彩早去早入場箭步飛過嚟睇  
所以可以"獨享"咗幅畫好耐（心）  
  
呢幅畫嘅藍色、顏色、構圖等...  
只可以講「一定要嚟睇真跡！」  
  
然後就係...  
**好想去神奈川睇富士山啊！**  

![](https://2.bp.blogspot.com/-UChY3VbZbsc/XOI3XO0Uw6I/AAAAAAAAJY4/uq7AQ4CYrcsH-MDvIvcMKAV3rkgZcQmOQCLcBGAs/s640/IMG_20190519_110400.jpg)

**Hockney's The Beginning | 《開始》霍克尼**  
1966年英國紙本蝕刻版畫  
同性戀合法化，一個良心時代嘅開始...  

![](https://1.bp.blogspot.com/-UMXsEjAsxi0/XOI3XJrdqsI/AAAAAAAAJY8/LW3AYpRAO2gbKVd2ZfaVZPCvT7TGEjBiACLcBGAs/s640/IMG_20190519_110741.jpg)

**One Hundred Quintillion Pengő Banknote | 一垓匈牙利辨戈紙幣**  
1946年6月3日@匈牙利布達佩斯  
一垓 = 100,000,000,000,000,000,000  
係史上發行過最大面積嘅紙幣  
二戰後嘅產物，不過呢隻錢已經响同年被取締  

![](https://2.bp.blogspot.com/-WrB6y0fIfYM/XOI3Xgze7CI/AAAAAAAAJZA/2mOxoxYrdJAIzq9HMszQ-CSLCnyQ1yXyQCLcBGAs/s640/IMG_20190519_110849.jpg)

**Ship's Chronometer from HMS Beagle | 英國皇家海軍「小獵犬號」的航海時計**  
1795-1805年嘅英國倫敦嘢  
呢隻小獵犬就係載達爾文遊歷世界國地嘅船  
佢仲因為呢次旅程啟導咗佢嘅進化論呢～  

![](https://3.bp.blogspot.com/-gRbOgruPuVU/XOI3YaiHuII/AAAAAAAAJZE/cHSUiSnyu7AafmcZiGZjm6Ya3ok7E9K-QCLcBGAs/s640/IMG_20190519_111147.jpg)

**Fiel Dos Santos' Mothers | 《母親》菲爾 · 多斯 · 桑托斯**  
2011年，Maputo Mozambique  
個女人像本身由1976-1992年莫桑比亞內戰後被註銷其武器組成  
然後因應主教Dom Dinis Sengulane响1995年嘅「武器交換工具計劃」而創作  
跟住就下而家見到由四個藝術家將啲槍拆開再重組成為呢件藝術品  
  
PEACE, NO WAR.  

![](https://1.bp.blogspot.com/-tzTIZfiCpOk/XOI3xebyMxI/AAAAAAAAJZk/LBbjnTJ5QMoTrm7lsaxFHMsOfU5aX_JhwCLcBGAs/s640/IMG_20190519_124845.jpg)

睇完博物館藏品仲有另一特備節目嘅館  

![](https://3.bp.blogspot.com/-yRmFDrdZ2Sw/XOI3xv7pvJI/AAAAAAAAJZo/kl-v7lRlPgYfVqELbs_0QKv2u4Xyv1TswCLcBGAs/s640/IMG_20190519_124624.jpg)

冇藏品只係用嚟俾人影吓相同俾小朋友玩吓嗰啲咁...  
  
  
好值得入去睇啊！（推推推推推）  
不過記得要好好愛護藏品  
**唔！好！摸！**同埋**千祈千祈唔好用閃！光！燈！**  
咁樣會好傷佢哋㗎陰功（淚）