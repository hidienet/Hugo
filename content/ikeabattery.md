---
title: 'IKEA - VINNINGE 電池充電器 & LADDA 充電池'
date: 2018-04-18T20:13:00.000+08:00
draft: false
aliases: [ "/2018/04/ikea-vinninge-ladda.html" ]
tags : [lifestyle - zakka, satisfaction - 自我感覺環保]
---

因為唔係所有電器都係叉電嘅  
所以都有時要買電芯㗎  
但係買即棄型電芯真係好唔環保喎...  

![](/images/ikeabattery.jpg)

有咗呢隻充電電芯就完美解決問題  
  
panasonic呀sanyo呀嗰啲都有啦  
做咩買姨媽傢俬㗎呢？  
（人哋個名叫宜家家居，不過就係講慣咗改唔到口）  
  
平囉！  
  
  
就係咁簡單（七折咁上下啦）  
加上個叉電器細細個  
用USB叉都得夠方便  

![](/images/ikeabattery1.jpg)

唔係平嘢就俾啲流嘢㗎  
個叉電器係MIC嘅  
然而最緊要嘅電芯係**made in japan**㗎  
覺得就算爛船都有三斤釘  
日本製造嘅電器應該都唔會係渣嘢  
（係㗎喇，我做人就係咁膚淺咁表面去睇嘢）  
  
我一般用要入電芯嘅電器係低用量電  
1000/500 mAh (AA/AAA)已經夠駛  
佢呢個系列仲有高用量嘅2450/900 mAh  
買自己適合嘅就OK～
