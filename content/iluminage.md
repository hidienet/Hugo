---
title: '[tools] Iluminage - Skin Rejuvenating Eye Mask with Copper Oxide'
date: 2019-04-19T01:10:00.000+08:00
draft: false
aliases: [ "/2019/04/tools-iluminage-skin-rejuvenating-eye.html" ]
tags : [glamorous - 保養おたく]
---

對於歲月唔會响我到着跡嘛…  

![](/images/iluminage.jpg)

除咗就咁搽面玩機抗皺去皺呢啲基本嘢  
仲會加多少少細節位啊！  
布質順滑嘅金屬色嘅眼罩  
織布裡面加咗氧化銅  
廠商聲稱可以抗皺  
有啲人又話戴咗好瞓啲…  
是但啦！反正冇皺同要瞓覺兩樣嘢都係必須嘅  
  
點知周圍搵都見唔到搶唔到  
  
竟然响飛機度先買到  

![](/images/iluminage1.jpg)

買完當然係即用！！！  
（機艙乾燥嘛會戴定保濕口罩維持濕度）  
  
軟綿綿咁比一般眼罩面積大啲  
眼底位再加多一浸布  
都幾貼面而且遮光度一流  
又未到啲人講到話戴咗易入睡咗  
不過連後頭連橡筋同扣都仲好舒服  
呢樣嘢都值得一讚  
  
戴咗一排係都算感覺良好  
去皺呢… 額頭眉心嗰啲位好似明顯啲  
但係亦唔知係佢嘅功效定係護膚品or家用美容機嘅能力  
係㗎喇我份人好心急  
就係鍾意用複方去解決問題  
  
然而作為眼罩佢係夠舒服同好遮光  
咁瞓得着先唔會令黑眼圈再再再加色  
算係好嘢嚟嘅佢！