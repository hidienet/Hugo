---
title: '[丼] 一本居酒屋'
date: 2020-08-25T19:30:00.000+08:00
draft: false
images: ["/images/ippon.jpg"]
tags : [flavor - 行膳積腹, enthusiasm - 黃色經濟圈]
---

今晚嘅外賣係熱辣辣嘅飯（心）  

![](/images/ippon.jpg)

**鰻魚丼**  
有鰻魚又點會唔嗌呢哈哈？  
滿滿蒲燒汁濃味厚身鰻魚  
個蛋絲都調足味  
因為飯太熱，裝落飯兜度就好快有倒汗水  
啲飯係會濕咗啲不過都唔太影響整體嘅味道啦～  

![](/images/ippon1.jpg)

**吉列黑豚丼**  
個麵包糠炸得超金黃  
誘人嘅色澤下係包住三分肥七分瘦嘅黑豚扒  
豬扒唔會乾柴亦唔會咬唔開攝牙罅啊！  

![](/images/ippon2.jpg)

**豚肉生薑燒丼**  
哈哈哈鋪面嘅紫洋蔥搶晒fo  
唔特別講係豚肉丼會唔會以為重口味到係紫洋蔥丼呢？  
有啦其實都有好多豬肉片晌裡面  
有微微嘅薑味嘅  
洋蔥唔會好生唔會辣  
最緊要嘅豬肉味係濃郁嘅，唔錯喔  

![](/images/ippon3.jpg)

**醬汁安格斯牛肉粒丼**  
大大粒牛肉好好咬  
牛肉味道香濃，醬汁唔會好鹹  
洋蔥同牛肉又實在太夾， 冇挑剔  

![](/images/ippon4.jpg)

**唐揚炸雞**  
間嘢係居酒屋嚟㗎  
外帶串燒就話會唔好食啫  
炸嘢就唔大問題  
高爾夫球咁大嘅炸雞  
裡面啲雞肉嫩滑爆肉汁，so good～

![](/images/ippon5.jpg)

**榴槤炸彈**  
講開炸嘢就唔可以唔提呢樣！！！  
脆炸漿裡面係爆流心嘅金枕頭蓉  
極！好！食！呀！黐！線！  
  
  
  
其實呢間嘅串燒好好食㗎  
放返限飯令再講...  
