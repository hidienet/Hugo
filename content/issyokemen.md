---
title: '[麵] 一生懸麵 Issyokemen'
date: 2022-09-29T10:00:00.000+08:00
draft: false
images: ["/images/issyokemen.jpg"]
tags : [flavor - 行膳積腹, satisfaction - 黃店懲罰日]
---

生命中有咩好得過...  
同心愛嘅人一齊食嘢？！  

![](/images/issyokemen.jpg)

仲要係食佢鍾意嘅[拉麵](https://hidie.net/marukyou/)～  

![](/images/issyokemen1.jpg)

**唐揚炸雞**  
standard脆口juicy雞，唔會太鹹  
但係話時話個炸漿樣有啲似雞記嘅迷你版咁，哈  

![](/images/issyokemen2.jpg)

**海老拉麵**  
對佢嚟講只係okay咋  
之前响附近嘅友拉麵嗰隻好食啲喎  
（咁又真係出色同驚喜啲嘅賣相仲要靚啲）  
個蝦味味到爆線濃郁嘅程度咁  
唔係差嘅，只係沒有比較沒有傷害啫  

![](/images/issyokemen3.jpg)

**特濃豚骨沾麵**  
有滿滿嘅料份量十足  
肥美帶炭香嘅叉燒煮得又腍又香同筍都一樣唔太鹹  
溏心蛋火候啱啱好無嘢好挑剔  
麵條粗身較硬（揀硬麵）有麥香好好噍  
最緊要係好掛湯啊  
沾麵個湯底勁香肉味同魚味  
加上有菜嘅甜味所以非常濃郁  
比一般豬骨拉麵湯底更鮮甜味美  

