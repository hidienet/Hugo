---
title: '[濟州，맛있어요] Day2：西歸浦 서귀포 ⇋ 中文區 중문관광단지'
date: 2017-10-24T09:22:00.000+08:00
draft: false
aliases: [ "/2017/10/day-2_24.html" ]
tags : [travel - 남한・제주 (濟州)]
---

反正連市場都係晏啲開  
瞓到飽先慢慢出發都未遲啦

![](https://c1.staticflickr.com/5/4468/37798800076_c4973ee588_z.jpg)

先飲盒仔**濟州牛奶**頂吓肚

  

然後施施然坐600號巴士  
去**中文觀光園區（중문관광단지**）  
個名係「中文」但係同「中文」（Chinese）完全冇關係  

![](https://c1.staticflickr.com/5/4453/37847837851_acaa43cb49_z.jpg)

本來落車最近嘅濟州馬苑（제주마원）  
點知佢冇開喎！  
是但啦，好彩我仲shotlist咗另一間  
當行吓個韓國館睇吓韓屋囉…  
  
然後跳上的士，唔食馬肉住  
去食鮑魚 @**善良鮑魚（착한전복**）  

![](https://c1.staticflickr.com/5/4507/37847832701_5d91e62bd1_z.jpg)

先食爽口嘅**生鮑魚（전복회**）  
...連內臟都好鹹鮮香呢  

![](https://c1.staticflickr.com/5/4498/37847834631_478552ea5f_z.jpg)

再食**石烤鮑魚（전복구이**）  
有好香嘅牛油同更香鮮味嘅鮑魚  
同加咗甜醬油超惹味嘅醬油牛油鮑魚  

![](https://c1.staticflickr.com/5/4489/37847830921_fa67c73b87_z.jpg)

肚仔餓嘛就叫多個熱辣辣**鮑魚蔘雞湯（매생이 전복 갈비탕**）  
煮鮑魚爆嫩滑  
而且個"粥底"有埋融晒嘅鮑魚內臟  
好濃郁好香好好味呀  

![](https://c1.staticflickr.com/5/4495/37137841284_97209e3a65_z.jpg)

配**톡쏘는 제주감귤막걸리**  
呢隻比擒日嗰隻個酒味冇咁濃  
柑味重啲甜啲再好入口啲  
  
雖然食飽飽但係都唔想去附近參觀  
呢個區有好多用錢堆砌嘅博物館  
同有個比擒日更唔特別嘅瀑布呀公園呀咁  

![](https://c1.staticflickr.com/5/4453/37137845324_05dfbe921e_z.jpg)

算啦，去**Yellow Cafe (옐로우카페**)坐吓啦  
個yellow就係韓國國民飲料嘅**香蕉牛奶**  
話說比首爾嗰間大啲  
其實係得意嘅but講唔上哇好正一定要去咁囉  
只不過係比去Starbucks好少少咁啫  
啲位好好坐，舒舒服服（所以瞓著咗）  

![](https://c1.staticflickr.com/5/4480/37137844214_744a2236a7_z.jpg)

杯**milkshake**有雪糕同奶昔  
冰咗嘅香蕉牛奶冇咁甜，都幾好味嘅  
  
休息夠又走去食個早啲嘅晚餐  
@**中文新羅園**（**중문신라원**）  
係呀都係要嚟食馬肉呀  

![](https://c1.staticflickr.com/5/4469/37137836214_7b7784ea35_z.jpg)

先嚟個**調味**嘅**生馬肉**  
佢個味撈得超香  
搞到一啖接一啖停唔到口  

![](https://c1.staticflickr.com/5/4446/37137838664_db622625c5_z.jpg)

再嚟份**烤馬肉**  
冇任何調味就直接係馬肉原味  
以為會羶啦點知真係諗多咗  
有肉味不過仲未有牛咁濃  
肉質嫩嫩咁都唔錯食呀  

![](https://c1.staticflickr.com/5/4496/37847835361_9cb6a668c9_z.jpg)

仲整多兜**馬肉shabu shabu**  
薄薄片嘅馬肉淥一淥就食得  
加埋醬油蔬菜湯底  
個味就變得更甜  
之後店員怕我啲生馬肉食得太慢而唔新鮮  
就叫我掉埋落去淥  
吖～ 碎濕濕一粒粒咁又幾得意喎  
雖然本身肉已經調過味  
個湯底自己又有另一個味  
但係兩個味一齊一啲都唔突兀  
又幾好喎！  

![](https://c1.staticflickr.com/5/4466/37590069800_a0d374fdc5_z.jpg)

（**우도 땅콩술**）  
今餐嘅makgeolli唔係濟州柑  
而係另一種濟州農產：花生  
有淡淡酒味嘅稀花生糊咁，好香呀！  
  
食完又搭返600號巴士返西歸浦  
原本諗住試吓搭市內快車181、182號  
不過又懶得去搵同行嗰遠少少嘅中區郵政局（중문우체국）  

![](https://c1.staticflickr.com/5/4450/37848331881_f501d630c7_z.jpg)

飽飽哋又去超市買吓嘢先～

![](https://c1.staticflickr.com/5/4494/37848331191_a353ccb390_z.jpg)

冇咁飽喇咪落返**每日偶來市場 (서귀포매일올레시장**)食宵夜  
夜晚果然多好多嘢 & 人
先去炸雞counter訂炸雞
拎張飛大概等九個字就返嚟攞雞

![](https://c1.staticflickr.com/5/4458/37848328931_c8f36cea22_z.jpg)

等食期間去食少少甜嘢先 @**귤하르방**  
有熱辣辣造型好可愛嘅**石頭爺爺雞蛋糕**  
同直榨**濟州柑汁**  
個蛋糕仔內餡係濟州柑醬  
係地道濟州風味呢！

![](https://c1.staticflickr.com/5/4485/37138347924_9ec690b9f9_z.jpg)

癲㗎！超超超大份嘅**蒜香炸雞** @**중앙통닭（中央炸雞**）  
新鮮炸起好熱仲爆香蒜味  
即刻拎返酒店食喇

![](https://c1.staticflickr.com/5/4496/37848332411_26a81fc7df_z.jpg)

兼開電視睇**용화**嘅**더패키지《the package》**  
酒店大床 x 大大部電視播容和 x 新鮮炸雞 x 酒  
咪講笑！真係人生一大嘅享受～（心）  

![](https://c1.staticflickr.com/5/4486/37848330671_62b5193906_z.jpg)

夜晚沖完涼想飲啲甜嘢  
隊咗枝濟州產嘅飲用乳酪（**홍스 요구르트**）  
甜甜地又香奶味同OK酸，正！  
  
  
  

食飽飽又滿滿足足咁瞓覺喇～  
  
{{<jeju>}}
