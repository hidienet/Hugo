---
title: '[濟州，맛있어요] Day3：西歸浦 서귀포 ⇀ 濟州市 제주시'
date: 2017-10-25T09:24:00.000+08:00
draft: false
aliases: [ "/2017/10/day-3.html" ]
tags : [travel - 남한・제주 (濟州)]
---

今日要移動喇，瞓醒再慢慢爬起身執喼  

[![](https://c1.staticflickr.com/5/4510/37849393341_7a3da7245c_z.jpg)](https://c1.staticflickr.com/5/4510/37849393341_7a3da7245c_z.jpg)

咁做嘢前都要有啲嘢落肚嘅  
**濟州牛奶**啦都係（另一個牌子）  

[![](https://c1.staticflickr.com/5/4490/37139393324_bf7bc3f3c7_z.jpg)](https://c1.staticflickr.com/5/4490/37139393324_bf7bc3f3c7_z.jpg)

執完梗係先要慰勞吓自己  
秋天啦嘛，就係食**柿**嘅時候喇（sweet）  
  
check-out咗擺低行李就去酒店對面食brunch  

[![](https://c1.staticflickr.com/5/4479/37139393714_8c8b31f50b_z.jpg)](https://c1.staticflickr.com/5/4479/37139393714_8c8b31f50b_z.jpg)

**牙帶魚**（w/鯖魚）@**네거리식당**  

![](https://c1.staticflickr.com/5/4447/37849392751_ce107a8dbd_z.jpg)

同**海膽海帶湯**  
滿滿嘅濟州風味  

[![](https://c1.staticflickr.com/5/4496/37849394311_877011e5b1_z.jpg)](https://c1.staticflickr.com/5/4496/37849394311_877011e5b1_z.jpg)

個人叉爆電就離開西歸浦  
搭市內巴士281號去**濟州市**（**제주시**）  
由南面返去北面喇  

[![](https://c1.staticflickr.com/5/4461/37800677356_8e2c092e4b_z.jpg)](https://c1.staticflickr.com/5/4461/37800677356_8e2c092e4b_z.jpg)

同600號兜山嘅外圍唔同  
呢架係穿過個漢拏山（한라산）嘅  

[![](https://c1.staticflickr.com/5/4456/37849394071_d41e34fd20_z.jpg)](https://c1.staticflickr.com/5/4456/37849394071_d41e34fd20_z.jpg)

去guesthouse check-in完  
放好行李响房就一支箭走出去  
嚟呢個濟州最耐同最大嘅**濟州東門市場** （**동문재래시장**）  
裡面有wet market有小食街餐廳呀咁  

[![](https://c1.staticflickr.com/5/4452/37139394014_886b45c679_z.jpg)](https://c1.staticflickr.com/5/4452/37139394014_886b45c679_z.jpg)

仲未係好肚餓就食**雪糕**啦  
濟州除咗**濟州柑**仲有**牛島花生**  
花生雪糕好香好好食  
濟州柑依然好清新，兩杯都好味啦  

[![](https://c1.staticflickr.com/5/4461/37139394034_841cf31520_z.jpg)](https://c1.staticflickr.com/5/4461/37139394034_841cf31520_z.jpg)

原本諗住食埋**蕎麥捲餅**（**할망빙떡**）  
點知舖頭响度嘢食响到店主婆婆都响度  
但係佢响度瞓緊覺 Zzz...  
好啦唔阻住佢喇搭車走人喇有機會先食啦  
  
不帶走一片雲彩，跳上的士由**舊濟州**去**新濟州**  

[![](https://c1.staticflickr.com/5/4491/23997115598_42360d50da_z.jpg)](https://c1.staticflickr.com/5/4491/23997115598_42360d50da_z.jpg)

早少少嘅晚餐食濟州黑豚 @**黑豚家**（**흑돈가 제주본점**）  
有**五花肉**同**護心肉**，仲送**豬皮**㖭！  
黑豚啲肉真係好好好香～～～  
本來食烤豬皮應該飲燒酒嘅  
可惜我真係對韓國燒酒唔大興趣  
都係飲返**makgeolli**咋  

[![](https://c1.staticflickr.com/5/4489/37139669194_4f1b472639_z.jpg)](https://c1.staticflickr.com/5/4489/37139669194_4f1b472639_z.jpg)

食飽又係去買嘢食嘅時候  
嚟到新濟州唔少得嚟**Lotte Mart**  

[![](https://c1.staticflickr.com/5/4458/23997115158_5b85fa4148_z.jpg)](https://c1.staticflickr.com/5/4458/23997115158_5b85fa4148_z.jpg)

再去埋**emart**  
（個happycall好抵；suzy染髮劑半價呀唔係鍾意佢都啱買）  

[![](https://c1.staticflickr.com/5/4449/37139669414_5884533b89_z.jpg)](https://c1.staticflickr.com/5/4449/37139669414_5884533b89_z.jpg)

途中又去咗**daiso**（**다이소**）  
係㗎喇₩1,000係平過¥108 (稅込) 呀  
啱買嘅話其實呢度抵啲啲  
  
買完嘢又搭的士返guesthouse「卸貨」（！）  
再落樓搵嘢食先～  

[![](https://c1.staticflickr.com/5/4455/37139668634_2cee15239c_z.jpg)](https://c1.staticflickr.com/5/4455/37139668634_2cee15239c_z.jpg)

**몸국** @**호근동**  
嗱～ (原本) 真係唔知咩嚟㗎  
只係見啲韓國人入去就跟住入  
話說住响食街但周圍都係食燒黑豚  
啱啱先食完冇可能又食㗎嘛  
唔係黑豚嘅話就係炸雞  
喂大佬我擒晚先食完超大份今晚打死都唔食㗎喇  
入去前都有响出面裝裝吓  
見到係兜狀物，濕濕地咁都幾啱口味  
點知個餐牌全韓文  
店員唔識韓文以外嘅話  
是但啦求其篤一個啦  
就變成呢兜濟州鄉土料理  
豬骨 (+肉)嘅海藻湯  
個味好香濃，非常足料飽到痴線  

[![](https://c1.staticflickr.com/5/4457/23997115828_3b311c0c24_z.jpg)](https://c1.staticflickr.com/5/4457/23997115828_3b311c0c24_z.jpg)

飽還飽，甜品胃繼續正常運作  
宵夜2nd round就係佢：冰！雪！  
**yogurt cheesecake bingsu** @**TOM N TOMS COFFEE**  
哇哈哈哈哈好很大兜  
大大球乳酪雪糕  
粒粒芝士蛋糕仲有喪多冰雪  
裡面仲有醬同cream  
唔會超甜好漏呀咁，所以係食！得！晒！  
  
食完就返去guesthouse收拾細軟喇（淚）  
唞一陣就漏夜搭的士去機場  
臨上機前check-in咗bag drop埋又去食嘢 XD  

[![](https://c1.staticflickr.com/5/4453/23997116158_100c2418a4_z.jpg)](https://c1.staticflickr.com/5/4453/23997116158_100c2418a4_z.jpg)

漢堡包仔 x caffè latte @**Paris Baguette** (Jeju Airport Mall)  
居然响機場食嘢一啲都冇markup個價  
  
check-in嗰陣counter突然upgrade咗  
個位闊啲落機又第一個落  
連拎行李都係最快出，so lucky～  
（雖然响機度都係喪瞓）  
  
  
短短嘅旅程就咁完結喇  
短暫不過夠璀璨，仲好飽呢！（哈）  
  
\-----------------------------------------------  
  
延伸閱讀：  
[Day1：西歸浦 서귀포](https://www.hidie.net/2017/10/day-1_23.html)  
[Day2：西歸浦 서귀포 ⇋ 中文區 중문관광단지](https://www.hidie.net/2017/10/day-2_24.html)  
Day3：西歸浦 서귀포 ⇀ 濟州市 제주시