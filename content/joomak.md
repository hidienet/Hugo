---
title: '[韓]  The Joomak'
date: 2019-05-28T23:46:00.000+08:00
draft: false
aliases: [ "/2019/05/joomak.html" ]
tags : [flavor - 行膳積腹, flavor - 飲！]
---

又去食唔辣嘅韓國嘢~  

![](/images/joomak1.jpg)

**韓 • 仙人掌果酒**  
話係「冷霧鮮果特飲」  
真係有啲白煙响度（個樽中間嗰層）  
微微嘅甜味 x 極淡嘅酒味  
當係detox water咁飲囉…  

![](/images/joomak2.jpg)

反正裡面都係啲生果呀有片仙人掌咁  

![](/images/joomak3.jpg)

**韓式烤美洲巨鰻扒**  
衝住呢樣嘢而嚟  
因為今日係加一蚊多一份  
（呢碟已經係兩份喇）  

![](/images/joomak4.jpg)

大大片好厚肉魚油滿滿好滿足  
已經調過味就咁包埋葉食啱啱好  

![](/images/joomak5.jpg)

呢盤唔係花槽係包菜葉  

![](/images/joomak6.jpg)

kimchi們，大兜嘅係熱嘅好新奇  

![](/images/joomak7.jpg)

**酥炸芝士魷魚桶**  
佢個炸漿同魷魚之間有好大嘅距離  
有住同韓式瀏海一樣嘅空氣感  

![](/images/joomak8.jpg)

不過芝士有拉絲魷魚都算新鮮  
其實幾好食嘅…  
  
  
個鰻魚實在太重份量  
搞到叫唔到芝士方包炸雞嗰啲飽肚嘢食  
無啦啦食咗個海鮮餐㖭，哈哈~
