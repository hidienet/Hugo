---
title: '[美] Just’er Bar & Restaurant'
date: 2020-10-10T19:30:00.000+08:00
draft: false
images: ["/images/juster.jpg"]
tags : [flavor - 行膳積腹, flavor - 飲！, satisfaction - 黃店懲罰日]
---

雙十節喎！唔係唔使賀賀佢呀？

![](/images/juster1.jpg)

一片紅嘅文宣夠晒贈慶啦～  

![](/images/juster2.jpg)

**Just’er Bar & Restaurant**  

![](/images/juster3.jpg)

shut up and take my money  
反正你只係加大麻唔係人民幣 :)

![](/images/juster4.jpg)

**Wunder Lager | Brussels Beer Project**  
超～ 香～ 後續微苦嘅Hoppy Lager  
3.8%嘅低酒精度（唔係牛奶濃度）  
飲幾多都唔會醉啦！  

![](/images/juster5.jpg)

**STEENBRUGGE Blond**  
甜甜嘅blonde  
果香之中帶少少香料味  
都係低酒精度嘅，同响[比利時](https://hidie.net/belgium2a/)嗰時有啲分別（哈）  

![](/images/juster6.jpg)

**Blanche de Bruxelles**  
爽口甜美嘅白啤  
歡愉嘅甜味就算返緊工飲都無問題  

![](/images/juster7.jpg)

**忘了愛 傷感版**  
呢度嘅cocktail  
那個綠色貼紙相忘了愛真係經典到冇得再經典  
不過冇乜飲甜嘢習慣嘅我冇試到  

![](/images/juster8.jpg)

**垃圾八爪魚**  
個名叫「垃圾」但係個味道一啲都唔垃圾  
但係就垃圾食物級別：好味到絕對令人暴風性吸入！  
過癮在唔係平時刺身級白色紫色八爪魚  
係橙色小食前菜系嗰種，哈哈～  

![](/images/juster.jpg)

**西門淋牛豬 vs 蝦兵蟹將**  
大！大！一！盤！  
有ribs啦全隻龍蝦啦軟腳蟹啦雞翼同薯條  
ribs嘅醬汁夠濃唔會太甜肉質嫩唔會散  
龍蝦開半啖啖有肉有膏容易食  
炸軟腳蟹鮮甜外脆內軟肉juicy  
炸雞翼都幾香，唔會被頭先啲靚嘢比下去  
薯條係用啤酒漿炸，食到唔熱都仲係脆身嘅！  

![](/images/juster9.jpg)

個**半價**鹿兒島和牛優惠仲做緊  
既然係咁就隊埋佢啦！

![](/images/juster10.jpg)

**渣渣鹿兒島A5和牛(西冷)配薯條**  
比响鹿兒島食嘅[鹿兒島和牛](https://hidie.net/kojkmi6m/)好食少少  
（係啦呢度嘅係西冷唔同啦）  
肉嫩啦油膩感足嘅油花滿滿兼無渣，唔錯  
  
  
  
啊～ 好很飽（嗝...）  
