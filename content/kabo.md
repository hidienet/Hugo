---
title: '[包] 嘉寶漢堡 KABO BURGER'
date: 2022-09-01T10:00:00.000+08:00
draft: false
images: ["/images/kabo.jpg"]
tags : [flavor - 行膳積腹, satisfaction - 黃店懲罰日]
---

其實去[初見](https://hidie.net/shoken/)嗰日本身唔係去初見  
係因為佢經過見到呢間又打蛇餅所以先改地方  
咁今次睺正啱啱開舖就嚟  
唔使等梗係快快咗入去order啦！  

![](/images/kabo1.jpg)

**嘉寶漢堡 | KABO BURGER**  
好食仲要C/P值超高  
同我有餐加餐咩都要加爆佢吖唔該  

![](/images/kabo.jpg)

♪ 芝士牛堡 is coming to town~~~

![](/images/kabo2.jpg)

**雙層芝士牛堡**  
經典中嘅經典大滿足  
牛肉漢堡爆juicy  
加埋double芝士嘅鹹香  
煎香過嘅脆脆包身  
同新鮮大片沙律菜同洋蔥  
哇！佢唔係賣得平係個好食嘅程度變得係underprice咗呢～  

![](/images/kabo3.jpg)

**黑松露芝士牛堡**  
哎吔吔今日冇羊堡就食吓香濃嘅黑松露  
係嘅牛肉同芝士都濃味  
少少可惜係黑松露味真係太搶  
佢仲要係好足料嘅黑松露  
所以反而食唔到牛味  
好彩仲有得偷食人哋塊雙層牛啫  
（有承受住對家嘅鬼喳咁叫）  

![](/images/kabo4.jpg)

**凱撒沙律**  
係望得出啲菜真係新鮮到癲  
不過呢啲咁健康向嘅嘢梗係唔太關我樹啦  

![](/images/kabo5.jpg)

**雞翼（原味）**  
香脆乾身裡面juicy漏油雞中翼  
standard嘢做得好咪就係好食囉（嘻嘻）  

![](/images/kabo6.jpg)

**炸芝士**  
睇個樣黑蚊蚊平平無奇咁  

![](/images/kabo7.jpg)

嗯！係普通嘅脆脆外皮同微微拉絲Mozzarella  
都okay好食嘅不過唔會特別再嗌  

![](/images/kabo8.jpg)

**炸燒賣**  
因為有得揀一定會食呢個啊（怒吼）  
黐線，嚟呢度唔食呢樣絕對會對唔住自己  
無誇張到㗎外皮炸得脆脆燒賣軟糯真係好Q好食～～～  

![](/images/kabo9.jpg)

皇天不負有心人， come again終於食到**孜然香辣羊堡**（感動）  
羊肉都係又香又多肉汁而唔帶羶味  
好味呀食得到真係好  
also試吓**燒賣**，not炸嘅  
不過炸嗰隻好食好多倍囉！  

![](/images/kabo10.jpg)

連加配嘢飲阿椰子水都只係加$5  
抵得滯所以揀咗佢  
係嘅，當然加配啤酒都好抵  
但係大肚嗰陣畀人禁酒中  
（然後生完又話要餵哺繼續唔畀飲，超！）  

![](/images/kabo11.jpg)

連飲筒都係生物可降解嘅，好有heart～  

![](/images/kabo12.jpg)

聽日先減肥？  
呢個世界有咁多美食  
就算聽日都未得閒減啊啊啊啊啊！！！  
