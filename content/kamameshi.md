---
title: '[飯] 奈良上釜 - 極上釜めし'
date: 2019-07-07T20:43:00.000+08:00
draft: false
aliases: [ "/2019/07/blog-post.html" ]
tags : [flavor - 行膳積腹, flavor - 飲！]
---

冇得搭程機去[奈良志津香](https://hidie.net/nara1a/)  
咪留响香港食慰藉吓心靈同五臟囉...  

![](/images/kamameshi1.jpg)

**越淡麗**同**梅酒**  
清甜嘅純米酒同甜味飯後酒咁啦  

![](/images/kamameshi2.jpg)

**炸日本池魚仔**  
Aji條條肥嘟嘟咁  
新鮮唔會腥甜味香味濃郁  
淺炸魚就爽好多唔會好油膩  
好味呢～  

![](/images/kamameshi3.jpg)

**唐揚墨魚咀**  
已經灑咗滿滿七味粉  
好夠辣完全中和炸漿應該有嘅油度  
爽軟爆汁墨魚咀嘛  
好難唔一口接一口接一口接一口咁風暴吸入  
但係要忍住啊！呢啲只係小食咋...  

![](/images/kamameshi4.jpg)

跟釜飯會有嘅**刺身**  
有俾咗人哋食嘅三文魚  
都好新鮮漿漿地口嘅帶子同蝦  
わさび係有埋纖維即磨嗰隻而唔係唧唧貨  

![](/images/kamameshi5.jpg)

除咗刺身跟飯仲有**六味前菜**（好豐富）  
有啲for送飯；有啲真係前菜啦  

![](/images/kamameshi6.jpg)

特別想講中間呢杯**茶碗蒸**  
有齊新鮮蝦蟹肉三文魚籽黑松露冬菇雞肉  
啲蛋仲係極！級！嫩！滑！！！  
視覺同味覺都非常滿足！  

![](/images/kamameshi7.jpg)

今餐嘅主角－「飯」上枱（終於）  
三文魚籽唔係焗入飯，咁先唔會煮熟咗  

![](/images/kamameshi8.jpg)

响再焗一焗個飯嘅時候飲吓啖**麵豉湯**  
not白麵豉喎然後加埋香菜個湯好鬼香  

![](/images/kamameshi9.jpg)

面頭鋪滿絲絲蟹肉  
蟹底有兩大片鰻魚有雞有冬菇香菜  

![](/images/kamameshi10.jpg)

**極上釜めし**（めし即係飯）  
放埋魚籽就食得  
  
蟹肉鮮味；鰻魚夠厚過蒲汁甜甜哋蒸咗冇咁漏；雞肉大大舊好嫩滑又juicy  
冬菇煮得香軟咬入咇返菇汁出嚟好過癮  
飯係用湯汁唔係用水煮  
連埋啲餸汁混埋一齊鮮甜中帶鹹香  
係最底個飯連汁太濃會鹹咗少少  
但刮返側跟嘅飯焦，有啲鹹先至好味  
好食囉咪就係！  
  
  
呃... 好飽（嗝～）
