---
title: '[神奈川衝撞旅] Day1：三浦半島 → 川崎'
date: 2019-07-15T14:39:00.000+08:00
draft: false
aliases: [ "/2019/07/day1.html" ]
tags : [lifestyle - 逃離852, travel - 日本（関東東海道）・ 相模神奈川三浦、川崎、横浜、鎌倉]
---

凌晨起飛清晨落機  
班機delay咗差唔多兩粒鐘所以好夠瞓！  
同埋天光落機個人已經ready to run～  

![](/images/kanagawa1a.jpg)

羽田出發去邊都好就近  
落機慢慢去counter拎張免費sim card  
再去撳撳機買車飛就上火車直奔去三浦  

![](/images/kanagawa1a3.jpg)

响[三崎口駅](https://hidie.net/kanagawa1a/)落車後轉車  
車飛係包埋三浦地區巴士  

![](https://bv2f5g.ch.files.1drv.com/y4mLDFn-CbHUS2yauC7QhMLu1tqHC61Q2NswFSz3_gadfsSdmBmi8dJxn5rsSbdSzNN5YwX6TpAy_OJ0uYSnny-VOMIWXmnk_AfJC1kCOP85sCwlU3_e4fKNLNJIwjvuQUTmo0P8Zf69pVdlf7CVD08NkdnNxEXL95CLNsa0g707RnwPDAmXOjZV9IJ8kfAby0Dy2s3tsx3sybL0g2HTedLkA?width=660&height=371&cropmode=none)

所以就咁一嘢過埋**城ヶ島大橋**  

![](/images/kanagawa1b.jpg)

抵達三浦最南端： [城ヶ島](https://hidie.net/kanagawa1b/)  

![](/images/kanagawa1c.jpg)

咁樣直衝三浦為咗乜？食！吞！拿！魚！囉！！！  
因為呢度都係吞拿魚拍賣地  
近廚得食嘛...  

![](/images/kanagawa1c3.jpg)

正所謂飛返轉日本食個早餐  
就係要食當地嘢，呢間叫[まるか](https://hidie.net/kanagawa1c/)  
吞拿魚有好多做法，除咗刺身仲有食到唔同煮法  
新鮮嘅嘢簡單整就已經好好味～  

![](/images/kanagawa1d.jpg)

食完少少吞拿魚周圍兜吓  
見到有懷舊樣嘅蛋糕們賣就揀嚟試  
點知見到呢件[マグレーヌ](https://hidie.net/kanagawa1d/)  
係舊式蛋糕裡面有吞拿魚肉碎，好特別呢  

![](/images/kanagawa1e6.jpg)

聽著海浪聲吹住海風  
腳下一對條條狀海蝕岩石  
天公不造美亦無損心情  

![](/images/kanagawa1e.jpg)

向後望係有座仔小小的望海[小桜観音](https://hidie.net/kanagawa1e/)  
唔怪得沿路去好多疊石  

![](https://n9eowq.ch.files.1drv.com/y4m1hplmoc933s6NQy0zFEPOEM1cR0bP0cUPC4ea7C43Ouzhi9l6EjTm6Ut3mRUxUYviujmaiffa6D--8opRUwUuU0lIe978ccxt8GBNrRNmvapJkjYT_InV3y4KpoDWYyljdIgoGlBjeu5ZtiRJkWrWsni0YeGaau1YFT67gInh-RnPfMOUxvzM9tvSlphEIk4guEcRNvhUxEF2EyCkhsBxQ?width=660&height=371&cropmode=none)

懶～  

![](/images/kanagawa1f2.jpg)

島logo有貓拎住吞拿魚好可愛  

![](/images/kanagawa1f9.jpg)

上[城ヶ島灯台](https://hidie.net/kanagawa1f/)望望個燈塔仔  

![](/images/kanagawa1f8.jpg)

Mmm... 今日個天氣嘛...  

![](/images/kanagawa1g2.jpg)

照行山囉 @[城ヶ島ハイキングコース](https://hidie.net/kanagawa1g/)  

![](/images/kanagawa1g4.jpg)

海天一色... 灰...  

![](/images/kanagawa1g6.jpg)

落住雨行泥濘路  
對新白布鞋一秒長大舊化了 XD  

![](/images/kanagawa1g7.jpg)

話咁快就到第一個check point  

![](/images/kanagawa1g9.jpg)

hello**相模湾**  

![](/images/kanagawa1g10.jpg)

下面個海蝕洞叫**馬の背洞門**  

![](/images/kanagawa1g12.jpg)

行前多少少，有個細細薰衣草小花園  

![](/images/kanagawa1g14.jpg)

去到check point 2  
個馬背洞其實行落去就係  
不過雨大浪大唔落喇  
話晒個海係太平洋，捲落去就唔好啦（珍惜生命）  

![](/images/kanagawa1g17.jpg)

check point 3  
如果天朗氣清會見到對出對落嘅島sss  
but今日嘛... 都叫見到啲黑影嘅...  

![](/images/kanagawa1h.jpg)

山路路程短短話咁快就行完  
啲雨越嚟越大粒都係搭返巴士去**三崎港**  
（it's [城ヶ島大橋](https://hidie.net/kanagawa1h/)，好大條橋㗎其實)  

![](/images/kanagawa1h1.jpg)

如～果～要睇吞拿魚拍賣就嚟呢個**みさき魚市場**  
唔駛登記唔限人數啱時間入去睇就可以  

![](/images/kanagawa1i.jpg)

冇咩興趣睇拍賣 & 條魚都食咗啦  
去間古老樣嘅酒店飲返杯先 @[山田屋酒店](https://hidie.net/kanagawa1i/)  
兩隻都係神奈川限定販売出品  
**「寶CRAFT」＜小田原うめ＞** - 清爽嘅梅味有氣liqueur  
**湘南ゴールド サワー** - 酸爽清甜帶微苦嘅檸檬味汽酒  

![](/images/kanagawa1j0.jpg)

食嗰兩三碟吞拿魚又點會滿足  
落咗少少格又再去食過喇  
搭個火車去**三浦海岸駅**  

![](/images/kanagawa1j.jpg)

去到tabelog好高分嘅[廻転寿司 海鮮](https://hidie.net/kanagawa1j/)食寿司（心）  

![](/images/kanagawa1j3.jpg)

**東光 大吟釀**  
刺身配大吟釀開心過飲啤酒  

![](/images/kanagawa1k2.jpg)

食完又落呀落雨  
搭返火車去[川崎](https://hidie.net/kanagawa1k/)行街街  
痴線㗎周圍都俾大商場同商店街包圍住  

![](/images/kanagawa1l.jpg)

行到咁上下就食癲喇 @[米沢 琥珀堂](https://hidie.net/kanagawa1l/)  
呵呵呵話咁易就食到米沢牛  

![](/images/kanagawa1m.jpg)

[二代目ぐるめ亭](https://hidie.net/kanagawa1m/)  
咁嚟日本點都係會食魚生…  

![](/images/kanagawa1n1.jpg)

[アミューズメントパーク ウェアハウス川崎店](https://hidie.net/kanagawa1n/)  
食完舖頭都要收工嘅  
咪行吓啲過癮嘢  

![](/images/kanagawa1n2.jpg)

當响九龍城遇見金田一  
今鋪真係唔知邊個死得  

![](/images/kanagawa1.jpg)

**電脳九龍城砦**  
要衝出香港先搵得返舊香港  
將成個以前嘅九龍城寨搬過嚟  

![](/images/kanagawa1n.jpg)

型到震呀呢度！  
難怪啲外國人到而家都認為香港係咁嘅樣 XD  

![](/images/kanagawa1n14.jpg)

連街招都做到好足  

![](/images/kanagawa1n15.jpg)

咁唔止係場景嘅，呢度係game舖  
有得打機有cafè同大量夾公仔機  

![](/images/kanagawa1n22.jpg)

不過唔識打機又唔肚餓，行吓影吓相就走喇  

![](/images/kanagawa1o1.jpg)

宵夜，先[食甜品](https://hidie.net/kanagawa1o/)  
**Futaba チョコバナナ**  
朱古力脆皮 x 香甜香蕉味雪條  

![](/images/kanagawa1o.jpg)

非常好味嘅**morinaga ピノ ストロベリームーン**  
pino嘅質素一向都好高  
再加埋莓 & 荔枝嘅味咁鬼香甜  
日日食都OK啊啊啊～  

![](/images/kanagawa1p1.jpg)

然而今日嘅酒精含量有啲低  
因此臨瞓前都係要[隊返杯](https://hidie.net/kanagawa1p/)  
**Suntory The Premium Malt's Deep Aroma (心和む熟成香)**  
好夠氣，相比麥味其實焦糖味同果味芳郁啲  

![](/images/kanagawa1p.jpg)

另一隻都係**Suntory**嘅，係**七仔Premium Gold**版本  
**Suntory 金のビール**  
幾種混合麥味溝得好過癮  
滑滑泡沫，後續味道帶微微苦  
  
呼～ 五體滿足好入睡  
玩足一整日聽朝再玩過！  
  
  

{{<kanagawa>}}
