---
title: '[神奈川衝撞旅] Day2：川崎 → 横浜'
date: 2019-07-16T22:52:00.000+08:00
draft: false
aliases: [ "/2019/07/day2.html" ]
tags : [travel-日本-神奈川]
---

瞓夠起身都唔係好晏  
應該只係因為去旅行好醒神同年紀冇關  

![](/images/kanagawa2a1.jpg)

搭個京急到**川崎大師**行個圈  

![](/images/kanagawa2a2.jpg)

一出站就會見到**表参道**牌坊  
行過去就啱唔會蕩失路  

![](/images/kanagawa2a.jpg)

行一陣就到[川崎大師平間寺](https://hidie.net/kanagawa2a/)嘅入口**大山門**  

![](/images/kanagawa2a5.jpg)

**大本堂**  

![](/images/kanagawa2a8.jpg)

襯冇人走入嚟行吓  

![](/images/kanagawa2a24.jpg)

**八角五重塔**  

![](/images/kanagawa2a17.jpg)

另一邊有印度風寺廟**藥師殿**，咁佛係印度嘢嘛...  

![](/images/kanagawa2b3.jpg)

話咁快兜完個平間寺就去神社：[金山神社](https://hidie.net/kanagawa2b/)  
（其實係為咗呢個神社先嚟川崎大師）  

![](/images/kanagawa2b5.jpg)

拜乜撚要特登嚟？  

![](/images/kanagawa2b6.jpg)

就真係拜撚囉！（超過一米好大碌）  

![](/images/kanagawa2b8.jpg)

咁得意嘅神社無理由唔參觀吖～  

![](/images/kanagawa2b14.jpg)

賣嘢嘅未開呀，冇得買撚樣絵馬  
算啦影咗當買咗（哈）  

![](/images/kanagawa2c.jpg)

去完啲咁靈氣嘅地方  
又係時間祭五臟廟  
極！級！好！食！嘅**焼きたてのタマゴサンド**（厚玉子三文治）@[城亜](https://hidie.net/kanagawa2c/)  
個setting同响[宮崎嗰間](https://hidie.net/kojkmi4b/)一樣咁「昭和」嘅喫茶店  

![](/images/kanagawa2c2.jpg)

早餐有好好咁飲咖啡  

![](/images/kanagawa2c4.jpg)

食到好飽飽飽就出發去下一站：**生麦**  

![](/images/kanagawa2d1.jpg)

參觀工場乖乖學習 @[キリンビール 横浜工場](https://hidie.net/kanagawa2d/)  

![](/images/kanagawa2d3.jpg)

着住cup noodle去kirin  
唔同性質唔算踩場啊！  

![](/images/kanagawa2d7.jpg)

開始前可以响等候區玩呢樣試嗰樣  
除咗有影自己樣印做啤酒盒錢罌紀念品  
仲可以測試自己喜好而推介啤酒  

![](/images/kanagawa2d10.jpg)

開始上堂：梗係要同其他牌子比較吓  

![](/images/kanagawa2d11.jpg)

個工場好乾淨！  

![](/images/kanagawa2d17.jpg)

參觀無料之外仲有三杯飲（yeah～）  
有三隻tap梗係會試晒佢！！！  

![](/images/kanagawa2d18.jpg)

第一杯係最平常見到嘅**一番搾り生ビール**  
工場內飲，突然好飲咗 XD  
  
配埋工場限定嘅**亀田の柿の種 チーズ味**  
呢隻有kirin酒酵母嘅芝士外層同脆卜卜花生  
好好食㗎！  

![](/images/kanagawa2d20.jpg)

第二杯**一番搾り〈黒生〉**  
焙煎咗嘅穀皮而釀到黑黑的  
呢隻苦味嘛... 唔啱我...  

![](/images/kanagawa2d21.jpg)

最後係呢到先飲到嘅**一番搾りプレミアム**  
premium啤係用聚泡聚香氣嘅杯裝住  
因為隻麥芽味... 好飲過前兩杯好多好多好多呢！  

![](/images/kanagawa2d22.jpg)

不過免費啤嘅代價係：20分鐘內要飲晒三杯！  

![](/images/kanagawa2d24.jpg)

唔駛入場費又有得飲唔代表唔會消費啊  
（鬼叫啲「工場限定品」咁L吸引咩） 

![](/images/kanagawa2e.jpg)

[Spring Valley Brewery Yokohama | スプリングバレーブルワリー横浜](https://hidie.net/kanagawa2e/)  
飲完又飲？係呀！  
工場隔離有佢哋嘅手工啤餐廳  
呢度有**定番6種 x food pairing set**  
一個上午就試咗9隻味嘅kirin  

![](/images/kanagawa2f2.jpg)

飲到肚脹脹又再移動到**黃金町**  

![](/images/kanagawa2f.jpg)

行兩步就到[横浜橋商店街](https://hidie.net/kanagawa2f/)  

![](/images/kanagawa2g.jpg)

食～鰻～魚～ @[うなぎ 八舟](https://hidie.net/kanagawa2g/)  
煮鰻魚浦燒白燒同肝串燒都好好食（流口水）  

![](/images/kanagawa2h0.jpg)

行過舊式商店街又食咗嘢然後搭地下鉄  

![](/images/kanagawa2h1.jpg)

去[アソビル: ASOBUILD](https://hidie.net/kanagawa2h/)睇屎  

![](/images/kanagawa2h2.jpg)

屎都好有型！  
（之前去[小倉TOTO睇廁所](https://hidie.net/kanmon5/)；今朝拜撚；而家玩屎，鑊鑊都咁重口味～）  

![](/images/kanagawa2h4.jpg)

有得睇有得玩...  

![](/images/kanagawa2h10.jpg)

仲一嚟就自己「屙」紀念品 XD  

![](/images/kanagawa2h18.jpg)

好屎多影相位  
大人細路男男女女都啱玩同好興奮  

![](/images/kanagawa2h20.jpg)

大便在我腳下，我要踩多幾吓  
踩屎都踩得靚過人  

![](/images/kanagawa2h31.jpg)

世屎嘅世史  

![](/images/kanagawa2h30.jpg)

射屎mini game  

![](/images/kanagawa2h40.jpg)

玩夠  

![](/images/kanagawa2h42.jpg)

諗買嘢  

![](/images/kanagawa2h43.jpg)

唔買屎水屎啡屎茶啦～  

![](/images/kanagawa2i1.jpg)

行呀行有啲口渴，有人要[飲啖「茶」](https://hidie.net/kanagawa2i/) @**宝焼酎のお茶割り**  

![](/images/kanagawa2i.jpg)

**アサヒ クリアクーラー 沖縄産シークァーサーサワー**  
呢款asahi clear cooler啱我口味啲，清爽又夠氣（呀～）  

![](/images/kanagawa2j1.jpg)

地下鉄again to馬車道  

![](/images/kanagawa2j11.jpg)

行去[横浜赤レンガ倉庫](https://hidie.net/kanagawa2j/)  

![](/images/kanagawa2k.jpg)

先去[崎陽軒](https://hidie.net/kanagawa2k/)食横浜名物 **シウマイ**  
呢隻口味嘅燒賣係紅磚倉庫限定啊  

![](/images/kanagawa2l.jpg)

**リコッタパンケーキ**  
然後再食有「世界一の朝食」美譽嘅[bills](https://hidie.net/kanagawa2l/)  
充滿住ricotta cheese香味嘅浮雲pancake，好食到飆屎呀（喂）  

![](/images/kanagawa2l2.jpg)

**キリン ハートランド 生 | Kirin Heartland Beer**  
先嚟杯draft，又係kirin...   
今日飲左10杯kirin喇哈哈哈～  

![](/images/kanagawa2l3.jpg)

除咗draft仲有craft！  
**ウィークエンド ジャーニー ホワイトエール**  
weekend梗係要飲**WEEKEND JOURNEY**  
仲要係横浜＆鎌倉発，夠地道  

![](/images/kanagawa2m.jpg)

慢慢嘆完再行吓裡面嘅舖頭們  
哎吔吔又話咁快入黑喇  

![](/images/kanagawa2m10.jpg)

穿過[Marine & Walk Yokohama](https://hidie.net/kanagawa2m/)  

![](/images/kanagawa2n1.jpg)

[橫浜 COSMOWORLD | よこはまコスモワールド](https://hidie.net/kanagawa2n/)  

![](/images/kanagawa2n2.jpg)

嚟**ワンダーアミューズ・ゾーン**轉圈轉圈哈姆伴你  

![](/images/kanagawa2n6.jpg)

全日本第一個响屋頂嘅旋轉過山車  
高25米，左轉右轉兜兜彎揈揈吓再俯衝  
都幾好玩只係太快玩完啫  

![](/images/kanagawa2n8.jpg)

玩完就去食嘢喇  

![](/images/kanagawa2o1.jpg)

[野毛小路](https://hidie.net/kanagawa2o/)覓食去～  

![](/images/kanagawa2p1.jpg)

入杯酒；食枝豆  
係**sapporo**唔係kirin喇  

![](/images/kanagawa2p.jpg)

@[野毛居酒屋 ヤマヤ鮮魚店](https://hidie.net/kanagawa2p/)  

![](/images/kanagawa2p3.jpg)

非！常！美！味！嘅**金河豚のレア天**（金河豚天麩羅）  
外脆內軟滑滑滑，點解有咁好食嘅魚㗎？！  

![](/images/kanagawa2p4.jpg)

呢間居酒屋嘅嘢飲名物：**氷結レモンサワー**  
好飲㗎！  

![](/images/kanagawa2q.jpg)

食完飲完就搭京急返川崎  
行行吓條地下街見到[YEBISU BAR（ヱビスバー）](https://hidie.net/kanagawa2q/)  
只可以承認我對Yebisu毫無抵抗力  
左邊有塊葉嘅係**キウイモヒートビヤ（mojito beer）**  
清爽嘅味道，話時話好似第一次飲用啤酒做嘅cocktail  
右邊係**復刻ヱビス**  
係我未出世1972年嘅味道喎！  
而且係限定釀造點到我唔試呢？  

![](/images/kanagawa2r.jpg)

返到酒店又係[雪糕時間](https://hidie.net/kanagawa2r/)  
**SEVEN & i PREMIUM CREAM CHEESE MACARON ICE**  
**クリームチーズ マカロンアイス**  
有少少芝士味嘅，不過個macaron太太太甜喇  

![](/images/kanagawa2r2.jpg)

**LOTTE ロッテ 雪見だいふく 涼み抹茶**  
好彩仲有呢隻內含啫喱嘅綠茶雪糕大福清返吓喉嚨  

![](/images/kanagawa2s1.jpg)

食完甜品又未想瞓住  
落街食宵夜（酒店後面係食街呀頂！）@[磯丸水産](https://hidie.net/kanagawa2s/)  
**赤ハイ**同**バリキング**  
得微微酒精啫唔飲太多喇  

![](/images/kanagawa2s3.jpg)

**蟹味噌甲羅焼**  
勁好送酒嘅鮮味嘢～  
  
  
太開心喇！去瞓lu（聽日再嗨過）  
  
  

{{<kanagawa>}}
