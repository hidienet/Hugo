---
title: '[神奈川衝撞旅] Day2：SVB Yokohama | スプリングバレーブルワリー横浜'
date: 2020-07-07T07:30:00.000+08:00
draft: false
images: ["/images/kanagawa2e.jpg"]
tags : [flavor-飲, travel-日本関東東海道-相模神奈川三浦川崎横浜鎌倉]
---

飲完又飲？係呀！

![](/images/kanagawa2e1.jpg)

因為[工場](https://hidie.net/kanagawa2d/)隔離有佢哋嘅手工啤餐廳嘛！

![](/images/kanagawa2e2.jpg)

平時見得多KIRIN嘅量販啤  
佢嘅手工啤仲有咁多款都係第一次見

![](/images/kanagawa2e.jpg)

唔需要煩惱揀邊種  
呢度有**定番6種 x PAIRING SET ペアリングセット**  

（由左至右）

**496（ヨンキューロク）**：6.5%ABV | 麥汁濃度15.1  
入口極香嘅IPA！厚身入口少甜唔酸最後留苦味～  
（果然係頭先工場測試中最喜歡嘅啤酒）  
food pairing - **肉味噌ナッツ** Meat miso & nuts  
華麗香醇濃厚兼帶苦，配肉呀pizza嗰啲濃味同油膩嘢就最啱    

**COPELAND（コープランド）**：5.5%ABV | 麥汁濃度13  
唔會好濃、微甜、無酸味後續淡苦味嘅白啤，一切都淡淡然...  
food pairing - **ベーコンの一口タルトフランベ**  
Tarte flambee with bacon & natural cheese  
啱配炸魚薯條清爽啲嘅嘢食，當然同淡味cheese都好夾啦  

**Afterdark（アフターダーク）**：6.0%ABV | 麥汁濃度16.2  
勁香又厚身泡沫好濃密，帶苦然而甜味更出嘅黑啤  
food pairing - **ペカンナッツショコラ ドライオレンジピール添え**  
Pecan nuts chocolate with driedorange peel  
濃烈焦香嘅麥汁配cream做嘅嘢食就最夾  
朱古力呀cheesecake呀都OK  

**on the cloud（オン ザ クラウド）**：5.5%ABV | 麥汁濃度13  
聞落爆香嘅味道！甜甜酸酸嘅啤酒好開胃  
food pairing - **生パパイヤのマリネ レモン風味** Papaya salad  
白肉魚啦雞肉料理啦甚至豆腐都搵佢配就啱  
咁當然清新爽脆嘅檸檬汁青木瓜沙律加呢隻啤簡直就係涼快配搭（爽）  

**Daydream（デイドリーム）**：5.5%ABV | 麥汁濃度13.2  
好香柚子同山椒味，零苦澀微酸微甜  
適合隨時飲用嘅一款和風啤酒  
food pairing - **オイルサーディンの柚子胡椒和え**  
Oil sardines with yuzu kosho (yuzu pepper seasoning)  
本身隻啤和風味重，配返唔濃味輕和食實冇死  
不過用返同啤酒一樣嘅柚子胡椒味嘅西式料理又冇違和感喎...  

**JAZZBERRY（ジャズベリー）**：5.0%ABV | 麥汁濃度12.9  
集香甜酸於一身嘅莓啤  
冇車厘子釀嘅[Kriek](https://hidie.net/belgium1/)咁酸，好似有氣果汁咁（笑）  
food pairing - **うり奈良漬とブリーチーズ**  
Pickles seasoned in sake lees & Brie cheese  
隻啤酒本身好百搭，由沙律到燒牛肉都可以  
醃漬食物簡單配酒都好美妙呢！


![](/images/kanagawa2e3.jpg)

啊！一個上午就試咗9隻味嘅kirin  
飲到肚脹脹就繼續移動先～

{{<kanagawa>}}
