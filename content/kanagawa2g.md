---
title: '[神奈川衝撞旅] Day2：うなぎ 八舟'
date: 2020-07-08T12:30:00.000+08:00
draft: 
images: ["/images/kanagawa2g.jpg"]
tags : [flavor-行膳積腹, travel-日本関東東海道-相模神奈川三浦川崎横浜鎌倉]
---

一般嚟講，去横浜講去「街道」  
應該先會諗起「横浜中華街」  
但點解我係會無啦啦嚟咗[横浜橋商店街](https://hidie.net/kanagawa2f/)而唔係中華街呢？  

![](/images/kanagawa2g4.jpg)

當然係為咗食嘢啦！（呵呵呵）   
仲要係紀州備長炭燒嘅鰻魚！鰻魚！鰻魚！呢呢呢～
...廚師夫婦同間鋪以至條商店街都好vintage吖！

![](/images/kanagawa2g1.jpg)

**しぐれ煮**  
汁煮切碎咗嘅鰻魚  
濃濃味細細粒送酒送飯都一流  
不過啱先飲飽食醉就空口食咗先

![](/images/kanagawa2g.jpg)

**うなぎ 蒲焼き**  
炭燒鰻魚就係炭燒鰻魚  
魚身厚厚芳香美味嘅炭香令鰻油唔太漏  
汁係冇咁甜嗰種味  
哎吔真係食唔到飯呢...

![](/images/kanagawa2g2.jpg)

**白焼き**  
炭燒鹽燒白鱔  
食出厚肉魚身最原始嘅味道  
鰻魚真係一種非常美味嘅食材啊！

![](/images/kanagawa2g3.jpg)

**肝焼き**  
見到燒鰻魚膶又點會唔嗌返串？  
（就算已經好很飽）
新鮮膶連腸一啲苦味都冇  
膶軟腍腸爽口蒲焼汁夠鹹香
如果唔係今朝唔係已經飲咗[9杯啤酒](https://hidie.net/kanagawa2e/)就一定會飲番杯囉...  


好滿足，又起行搭個地下鉄再繼續玩玩先！

{{<kanagawa>}}
