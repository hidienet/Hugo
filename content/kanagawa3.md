---
title: '[神奈川衝撞旅] Day3：鎌倉 → 川崎'
date: 2019-07-17T23:53:00.001+08:00
draft: false
aliases: [ "/2019/07/day3.html" ]
tags : [travel-日本-神奈川]
---

就算擒晚夜少少瞓  
今朝都仲係會早起身（旅行嘅魅力）  

![](/images/kanagawa3a.jpg)

[ローソン ダブルエスプレッソラテ](https://hidie.net/kanagawa3a/)  
見咗籮神呢杯Double Espresso Latte幾日㗎喇  
次次兜過都話要飲  
不過鑊鑊都坐餐廳居酒屋  
再唔係就走咗去七仔  
今朝仲唔俾我飲到你？  

![](/images/kanagawa3b2.jpg)

買好[pass](https://hidie.net/kanagawa3b/)，搭車去**鎌倉**～  

![](/images/kanagawa3c3.jpg)

响**北鎌倉**落車，先遊一遊[円覚寺](https://hidie.net/kanagawa3c/)  
响鎌倉時代後半嘅弘安5年（1282）開山  

![](/images/kanagawa3c.jpg)

**仏殿**  

![](/images/kanagawa3c14.jpg)

**洪鐘**  
係関東最大洪鐘（高259.5cm）  
正安3年（1301）建造，国宝嚟㗎！  

![](/images/kanagawa3d1.jpg)

[綾鷹 茶葉のあまみ](https://hidie.net/kanagawa3d/)  
個寺好好行不過好大  
好在有地方坐低慢慢休息吓嘆吓茶  

![](/images/kanagawa3e1.jpg)

去完円覚寺，就去旅程中期間限定之一嘅[明月院](https://hidie.net/kanagawa3e/)  

![](/images/kanagawa3e2.jpg)

因為而家係**アジサイ**（繡球花、紫陽花）季  

![](/images/kanagawa3e19.jpg)

呢度種嘅係**ヒメアジサイ**（牧野姫紫陽花）品種  

![](/images/kanagawa3e27.jpg)

開滿山嘅話大概係由二千五百棵  

![](/images/kanagawa3e28.jpg)

然而呢度係個非常熱門嘅賞花勝地  
花多，人都爆多！  

![](/images/kanagawa3e32.jpg)

唔係咁想迫迫夾就出返去行陣等食飯  

![](/images/kanagawa3f1.jpg)

因為lunch卜咗[北鎌倉「円」](https://hidie.net/kanagawa3f/)食懷石料理  

![](/images/kanagawa3f6.jpg)

揀咗**葉山牛懐石**set  
有齊先附、向附、椀、葉山牛塩胡椒焼、焚合せ、揚物、和え物、赤出し、香物、御飯、甘味  
**葉山牛**係神奈川縣三浦半島嘅黑毛和牛  
一年大概只有兩百隻產量，算係數量稀少嘅品種喔！  

![](/images/kanagawa3g2.jpg)

食飽搭車去**鎌倉**  

![](/images/kanagawa3g3.jpg)

去八幡宮由此進  

![](/images/kanagawa3g5.jpg)

[小町通り](https://hidie.net/kanagawa3g/)  

![](/images/kanagawa3h1.jpg)

**鎌倉 大佛麦酒 ～縁～ | IPAシリーズ**  
@[UNDER THE PALMO（アンダーザパルモ）](https://hidie.net/kanagawa3h/)  
今日鎌倉好多人，行街又冇咩想買  
唯～ 有～ 坐低飲返杯鎌倉 & 湘南嘅手工啤  

![](/images/kanagawa3i1.jpg)

飲完唞夠繼續行就到[鶴岡八幡宮](https://hidie.net/kanagawa3i/)  
左右橋行，中間呢條**太鼓橋**立入禁止嘅  

![](/images/kanagawa3i7.jpg)

經過**舞殿**  

![](/images/kanagawa3i8.jpg)

嘆息之牆（大誤！）  

![](/images/kanagawa3i9.jpg)

上埋**大石段**就到達**本宮**  
太多人喇實在，行上行落唔參拜就走喇  

![](/images/kanagawa3j1.jpg)

落雨，去**豊島屋 本店**避雨  

![](/images/kanagawa3j.jpg)

順便買[鳩サブレー](https://hidie.net/kanagawa3j/)食  

![](/images/kanagawa3j2.jpg)

總店限定版紙盒裝  
隻餅有手掌咁大，而且又香又甜好好味（正！）  

![](/images/kanagawa3k2.jpg)

然後一直行到去**材木座海水浴場**  

![](/images/kanagawa3k5.jpg)

唔係游水係嚟睇今！日！限！定！  

![](/images/kanagawa3k6.jpg)

係**五所神社**嘅例大祭：[乱材祭](https://hidie.net/kanagawa3k/)  

![](/images/kanagawa3k7.jpg)

啲**神輿渡御**唔止擺响度...  

![](/images/kanagawa3k10.jpg)

剝好晒衫就掉將佢哋落水！（哈哈哈好過癮）  

![](/images/kanagawa3k11.jpg)

一年得一次，所以今年只係今日先有咋～  

![](/images/kanagawa3k13.jpg)

唔留太耐冇睇晒就行喇  

![](/images/kanagawa3l1.jpg)

臨離開前食[雪糕 & ice](https://hidie.net/kanagawa3l/)  
**グリコ アイスの実**  
今次係期間限定嘅**メロン**蜜瓜味    

![](/images/kanagawa3l.jpg)

仲有**飯田牧場 ice milk premium**朱古力碎粒粒牛奶雪糕  
係當地牧場，呢間籮神限定發售㗎！  

![](/images/kanagawa3m.jpg)

再搭[江ノ島電鉄](https://hidie.net/kanagawa3m/)去**稲村ヶ崎**  

![](/images/kanagawa3m6.jpg)

再行出去**相模湾**but 唔係嚟吹海風  

![](/images/kanagawa3n.jpg)

係嚟呢到睇住個海浸溫泉（暖）  

![](/images/kanagawa3n1.jpg)

[稲村ヶ崎温泉](https://hidie.net/kanagawa3n/)  
如果天氣好運氣好，就可以見到富士山同江ノ島  
但係今日嘛... 叫做見到灰天灰海同江ノ島黑影咁囉  
個泉水叫**黄金の湯**，啡中帶微金（？）咁  

![](/images/kanagawa3o1.jpg)

[タカナシ 酪農牛乳](https://hidie.net/kanagawa3o/)  
浸完溫泉梗係要飲牛奶（爽）  

![](/images/kanagawa3p.jpg)

越落越大雨，又搭返**江ノ島電鉄**繼續去  
反正冇得企响站影  
個[鎌倉高校前Slam Dunk平交道](https://hidie.net/kanagawa3p/)就係咁求其影咗 XDDD  

![](/images/kanagawa3q.jpg)

實在太大雨反正又睇唔到咩景  
skip咗江ノ島直接上[湘南モノレール](https://hidie.net/kanagawa3q/)走  

![](/images/kanagawa3q4.jpg)

佢係單軌吊車啊！  

![](/images/kanagawa3r1.jpg)

站頭到站尾嚟到**大船駅**  
仲係落緊大雨就搵食先啦 @[横浜天下鳥](https://hidie.net/kanagawa3r/)  
氣氛好好㗎，飲第一杯係會全部staff一齊陪乾杯好嗨呀～  

![](/images/kanagawa3r.jpg)

叫得呢個名梗係有雞食  

![](/images/kanagawa3r7.jpg)

啲串燒非常非常好食！  

![](/images/kanagawa3s.jpg)

[森永 ビスケットサンド ミルクキャラメル](https://hidie.net/kanagawa3s/)  
食咗幾串又飲咗少少落肚仲有甜品送  
不過搭返JR嗰陣都係忍唔住要食佢  
無計啦焦糖牛奶糖實在太吸引  

![](/images/kanagawa3t1.jpg)

返到**川崎**又飲過 @[白金魚](https://hidie.net/kanagawa3t/)  
（白金魚 プラチナフィッシュ クラフトビアバル アトレ川崎店）  
鬼佬涼茶裝响涼茶杯咁  

![](/images/kanagawa3t.jpg)

craft beer真係魅力沒法擋  

![](/images/kanagawa3t4.jpg)

**クリームチーズの醤油漬**  
個醬油漬cream cheese勁好送酒  

![](/images/kanagawa3t5.jpg)

嚟埋呢杯**Hop Hideout**就完喇  

![](/images/kanagawa3u1.jpg)

吖～ 話說川崎呢度係叮噹**ドラえもん**嘅故鄉  

![](/images/kanagawa3u3.jpg)

拎埋行李就搭京急去[機場](https://hidie.net/kanagawa3u/)  

![](/images/kanagawa3u.jpg)

好快有車又好快去到  

![](/images/kanagawa3u4.jpg)

咁就快閃咗三日三夜喇  
搭凌晨機，五點落機返屋企沖個涼然後死返工！！！  
  
  
今次鎌倉玩得未夠盡興又冇去到江ノ島  
下次再嚟啦去川越都好喎...  
  
～完～  
  
  

{{<kanagawa>}}
