---
title: '[神奈川衝撞旅] Day3：鶴岡八幡宮'
date: 2020-07-20T07:30:00.000+08:00
draft: false
images: ["/images/kanagawa3i.jpg"]
tags : [travel-日本-神奈川]
---

飲完唞夠繼續行  
話咁快轉個彎就去到**鶴岡八幡宮**

![](/images/kanagawa3i1.jpg)

由左右橋行入去  
中間呢條石橋「**太鼓橋**」就立入禁止嘅  
本身創建當時係朱塗木造橋（又稱「赤橋」）  
係北条氏嘅庶流・赤橋家苗字橋嘅稱呼  
而家見到嘅石橋係第二代  
之前嘅响大正12年（1923年）関東大地震倒塌咗  
之後响昭和2年（1927年）再建造  

![](/images/kanagawa3i2.jpg)

由面向本宮嘅左邊橋入

![](/images/kanagawa3i3.jpg)

**源平池**  
春天開滿櫻花  
夏天就係紅白蓮池  
而家初夏，得蓮葉咋...

![](/images/kanagawa3i4.jpg)


![](/images/kanagawa3i5.jpg)

前進進

![](/images/kanagawa3i6.jpg)

**手水舎**  
參拜前洗手漱口嘅地方

![](/images/kanagawa3i7.jpg)

**舞殿**  
啱啱完咗歌舞收檔中  
殿嘅左後方有碌大樹幹  
係樹齢1000年嘅 **「親」銀杏(大銀杏)同「子」銀杏**  

![](/images/kanagawa3i8.jpg)

酒呀酒呀～

![](/images/kanagawa3i9.jpg)

上埋**大石段**  

![](/images/kanagawa3i10.jpg)

到達**本宮** （重要文化財（国指定））  
主祭応神天皇 （第15代天皇）、比売神同神功皇后（第14代仲哀天皇嘅妃子、応神天皇嘅媽媽）  
係武家源氏同鎌倉武士嘅守護神  

![](/images/kanagawa3i11.jpg)

本身响康平6年（1063年）創建  
再响文政11年（1828年），由徳川家斉再建  

![](/images/kanagawa3i12.jpg)

**明治天皇鎌倉閱兵之處**  
係紀念明治6年（1873 年）4月15日嘅事  
（呢年最深刻反而係嗰年十月嘅「明治六年政変」，因為[西郷隆盛](https://hidie.net/kojkmi7h/)啦～）  

![](/images/kanagawa3i13.jpg)

太多人喇實在（假日嘛...）

![](/images/kanagawa3i14.jpg)

行上行落唔參拜就走喇  
（反正都唔會睇得到裡面啲国宝工芸品㗎啦）

![](/images/kanagawa3i15.jpg)

**三の鳥居**

![](/images/kanagawa3i16.jpg)

**二の鳥居**

![](/images/kanagawa3i17.jpg)

**一の鳥居**  
三個鳥居得佢係重要文化財  
因為係由徳川家慶建立嘅  

![](/images/kanagawa3i18.jpg)

**段葛**  
即係若宮大路嘅参道  
為政子（北條政子，源賴朝個老婆）嘅安産祈願而建  
亦列為鶴岡八幡宮境内嘅國家史跡  


我唔駛安胎，祭五臟已經足夠喇（笑）

{{<kanagawa>}}
