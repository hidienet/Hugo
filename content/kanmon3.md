---
title: '[C''mon 関門！] Day3： 長門 → 下関 → 小倉'
date: 2018-01-17T09:25:00.000+08:00
draft: false
aliases: [ "/2018/01/cmon-day3.html" ]
tags : [travel-日本-小倉關門長門]
---

第一次响日本自駕遊

（放心，絕對唔係唔識揸車嘅我揸）

[![](https://c1.staticflickr.com/5/4627/39016424104_9bae9b0672_z.jpg)](https://c1.staticflickr.com/5/4627/39016424104_9bae9b0672_z.jpg)

無計啦，要嚟呢條**千畳敷**啊  
就算唔揸車都要搭的士  
仲未計搭的士前仲要轉幾輪車喎

[![](https://c1.staticflickr.com/5/4625/39016423294_7daaab3675_z.jpg)](https://c1.staticflickr.com/5/4625/39016423294_7daaab3675_z.jpg)

拎咗租車之後  
先响車上食七仔買嘅**おむすび**  
（同用擒日隻酒杯分大盒牛奶嚟飲）

[![](https://c1.staticflickr.com/5/4701/39016422384_aa5dde14f6_z.jpg)](https://c1.staticflickr.com/5/4701/39016422384_aa5dde14f6_z.jpg)

今日唔係遠睇**関門橋**  
係揸車過呢條橋喇  

[![](https://c1.staticflickr.com/5/4666/27946654179_2080aa5e03_z.jpg)](https://c1.staticflickr.com/5/4666/27946654179_2080aa5e03_z.jpg)

然後兜上呢個路窄窄又高又斜嘅死蔭山谷  
就開始飄飄飄雪...  

[![](https://c1.staticflickr.com/5/4670/24856167607_5e51c0777d_z.jpg)](https://c1.staticflickr.com/5/4670/24856167607_5e51c0777d_z.jpg)

落返山再兜兜吓  
就終於到**元乃隅稲成神社**  
（喔！放一大個晴天呢～）  

[![](https://c1.staticflickr.com/5/4628/27946656729_ac17ae9c94_z.jpg)](https://c1.staticflickr.com/5/4628/27946656729_ac17ae9c94_z.jpg)

除咗條長一長嘅**千畳敷**  

[![](https://c1.staticflickr.com/5/4602/39016421824_dd12e58dcf_z.jpg)](https://c1.staticflickr.com/5/4602/39016421824_dd12e58dcf_z.jpg)

仲有個嘩嘩聲好L大風嘅**日本海**  

[![](https://c1.staticflickr.com/5/4701/24856166757_e1835db3f1_z.jpg)](https://c1.staticflickr.com/5/4701/24856166757_e1835db3f1_z.jpg)

同埋呢個龍龍嘅non-AV式潮吹（**龍の潮吹**）  

[![](https://c1.staticflickr.com/5/4698/39016426034_4f7023c401_z.jpg)](https://c1.staticflickr.com/5/4698/39016426034_4f7023c401_z.jpg)

離開元乃隅稲成神社之後  
就沿住油谷湾兜落**角島**（w/耶穌光）  

[![](https://c1.staticflickr.com/5/4698/39016421014_ccfc07dafc_z.jpg)](https://c1.staticflickr.com/5/4698/39016421014_ccfc07dafc_z.jpg)

係呀，呢條係**角島大橋**呀！  

[![](https://c1.staticflickr.com/5/4749/24856170057_a1325a77a8_z.jpg)](https://c1.staticflickr.com/5/4749/24856170057_a1325a77a8_z.jpg)

其實角島除咗條大橋就唔覺得有咩好特別嘅嘢  
但都要停低一吓食嘢㗎  
就去咗一間叫**しおかぜの里角島**嘅食堂  
點知，超～ 驚～ 喜～  
因為沿海嘅海鮮真係好好好食！！！  

[![](https://c1.staticflickr.com/5/4632/27946658039_a126b43d9a_z.jpg)](https://c1.staticflickr.com/5/4632/27946658039_a126b43d9a_z.jpg)

加埋個咁靚嘅海景  
真係好難唔令人驚嘆呢  

[![](https://c1.staticflickr.com/5/4749/27946657309_72f2e57943_z.jpg)](https://c1.staticflickr.com/5/4749/27946657309_72f2e57943_z.jpg)

**角島大橋**係日本第二長嘅免費橋  
（最長嗰條响沖縄）  
條直直長長嘅橋係一重點  
  
另一個更重要而且被稱爲「絕景」嘅point...  

[![](https://c1.staticflickr.com/5/4723/39016425414_595a177d1a_z.jpg)](https://c1.staticflickr.com/5/4723/39016425414_595a177d1a_z.jpg)

條橋下面嘅**湛藍大海**（！）  

[![](https://c1.staticflickr.com/5/4770/27946652679_ac2a10796c_z.jpg)](https://c1.staticflickr.com/5/4770/27946652679_ac2a10796c_z.jpg)

趁時間尚早，就再沿海直剷落去  
去埋**福徳稲荷神社**  

[![](https://c1.staticflickr.com/5/4753/24856172447_833e7984d3_z.jpg)](https://c1.staticflickr.com/5/4753/24856172447_833e7984d3_z.jpg)

佢都係一間睇絕景嘅神社  
「♩望著海一片...」  

[![](https://c1.staticflickr.com/5/4617/24856171997_90aba9ca44_z.jpg)](https://c1.staticflickr.com/5/4617/24856171997_90aba9ca44_z.jpg)

海之外，就係一大～～～～～～ 條鳥居（**千本鳥居**）  
well，總共超過1000條嘅  

[![](https://c1.staticflickr.com/5/4758/27946657709_4fa2465dc1_z.jpg)](https://c1.staticflickr.com/5/4758/27946657709_4fa2465dc1_z.jpg)

走晒成條參道，個海靚到吖～  
（yes，耶穌光again！）  

[![](https://c1.staticflickr.com/5/4656/39016424724_65bf730352_z.jpg)](https://c1.staticflickr.com/5/4656/39016424724_65bf730352_z.jpg)

好喇經埋呢條**関門橋**就結束今次自駕遊旅程  

[![](https://c1.staticflickr.com/5/4758/39016423094_2e31c96198_z.jpg)](https://c1.staticflickr.com/5/4758/39016423094_2e31c96198_z.jpg)

返到小倉，慢慢睇日落  
即係，又到食晚餐嘅時間  

[![](https://c1.staticflickr.com/5/4764/24856173307_7b17cc1fbf_z.jpg)](https://c1.staticflickr.com/5/4764/24856173307_7b17cc1fbf_z.jpg)

今晚食天ぷら @**天ぷら定食ふじしま **  
好好味嘅老店一間  

[![](https://c1.staticflickr.com/5/4744/27946660809_72a0827af8_z.jpg)](https://c1.staticflickr.com/5/4744/27946660809_72a0827af8_z.jpg)

食完，求其响商店街兜兩兜  
冇咩想買想行所以就走去居酒屋（笑）  
間嘢叫**かんぐん**  
好有人情味嘅街坊式居酒屋  
啲嘢又好食又抵食，超讚（大大拇指）  

[![](https://c1.staticflickr.com/5/4707/27946660409_f8748ff04e_z.jpg)](https://c1.staticflickr.com/5/4707/27946660409_f8748ff04e_z.jpg)

雖然食咗好多嘢同落緊雪凍hihi  
不過雪糕係唔可以miss㗎  
完美嘅一晚由籮神提供：  
**ウチカフェ ダックワーズサンド キャラメルアイス**  
法式杏仁蛋白餅 x 雪糕  
用美食去結束好美滿嘅一日  
  
  
  
聽日再去食食食！  
  
ps, 辛苦晒柴可夫好L-Fat。  
  

{{<kanmon>}}
