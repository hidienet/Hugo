---
title: '[小島怡情] 吉澳'
date: 2020-04-11T23:24:00.001+08:00
draft: false
aliases: [ "/2020/04/blog-post_11.html" ]
tags : [flavor - 行膳積腹, lifestyle - 港女港旅]
---

續上次嘅[鴨洲](https://hidie.net/apchau/)...  

![](/images/kato.jpg)

隻船去到下一站  

![](/images/kato1.jpg)

鄰近沙頭角邊境，香港最北嘅海島 - **吉澳**  

![](/images/kato2.jpg)

落船就先搵啲嘢食  

![](/images/kato3.jpg)

都係客家茶粿加洛神花茶無懸念啦  
（個皮凍咗硬身咗少少 TT）  

![](/images/kato4.jpg)

處於大鵬灣西南水域嘅寧靜漁村  
居民大概50個（全盛時期有六千人）  

![](/images/kato5.jpg)

而島嘅地質主要由侏羅紀\*嘅凝灰岩（火山岩嘅一種）構成  
（\*約1億6500萬至1億4000萬年前）  
踏足呢片土地由高處望落嚟就最好不過  

![](/images/kato6.jpg)

**高地頂**  
行20分鐘就輕易嚟到  
都算見得到西北端細面積褐紅色嘅角礫岩  
而呢種岩石經過漫長嘅地質作用中膠結而成  
屬於香港較為罕見嘅岩石種類啊  

![](/images/kato7.jpg)

個山頭仲可以望到吉澳全景  

![](/images/kato8.jpg)

再行，已經微微見到唔開胃嘅景...  

![](/images/kato9.jpg)

所以都係返轉頭  

![](/images/kato10.jpg)

望多兩眼就返落山  

![](/images/kato11.jpg)

沿著吉澳大街行  

![](/images/kato12.jpg)

去到冇得shopping嘅廣場：吉澳廣場  

![](/images/kato13.jpg)

**吉澳地質教育中心**  

![](/images/kato14.jpg)

有吉澳呢個客家村嘅客家文化  

![](/images/kato15.jpg)

同珍貴嘅島嶼地質岩石  

![](/images/kato16.jpg)

大舊係有得摸嘅  

![](/images/kato17.jpg)

出返嚟見到以前用嚟防禦嘅炮台  

![](/images/kato18.jpg)

呢兩碌好明顯係對L住深圳（笑）  

![](/images/kato19.jpg)

向上行少少就見到**天后宮**  
裡面最古老嘅嘢係一個刻有「乾隆二十八年」（1763年）嘅銅鐘  
而樑上嘅石灣陶公仔係光緒六年（1886年）製作  

![](/images/kato20.jpg)

望出去係深圳鹽田貨櫃碼頭  
毫無美景可言  

![](/images/kato21.jpg)

P就成條貨櫃碼頭會好樣好多  

![](/images/kato22.jpg)

姻緣樹：一棵打橫生嘅百年細葉榕  

![](/images/kato23.jpg)

要食飯喇 @**益民茶樓**  
冇咩啤揀就要整支青島啦  

![](/images/kato24.jpg)

**客家炆豬肉**  
雖然唔係客家人  
但係食客家嘢唔需要適應嘅  
豬肉醬汁味香肉又夠腍  
入口即溶完全冇油膩感好好味呀  

![](/images/kato25.jpg)

**秘製墨魚丸**  
要好新鮮好新鮮先可以食到嘅蒸墨丸  
乒乓波咁大粒食得豪爽  
一啲腥味都無又彈牙，絕對係必食之選！！！  

![](/images/kato26.jpg)

碟白菜膽係跟餐送嘅  
呢度係白飯任裝but飲啤酒就已經夠唔需要有飯到肚  

![](/images/kato27.jpg)

墨魚丸好食到要買冰鮮嘅做手信  

![](/images/kato28.jpg)

加多兩支花茶拎走飲  

![](/images/kato29.jpg)

再向前行响榮記買蝦皮仔  
個樣幾靚但係唔好味（都係買返日本嘢好啲）  

![](/images/kato30.jpg)

仲有海帶啦，可惜呢度水域唔算靚  
下次嚟可以唔駛買呢樣  

![](/images/kato31.jpg)

嘻嘻，糯米糍個皮夠煙韌  
餡料啲花生又勁爆滿咁好味啊！  

![](/images/kato32.jpg)

食飽坐夠又買埋嘢就返碼頭等船回程  

![](/images/kato33.jpg)

今次嚟呢度時間唔算多去唔得晒  
下次唔落鴨洲直接過嚟行先  

![](/images/kato34.jpg)

係時候先同吉澳講byebye  

![](/images/kato35.jpg)

船程都係經返[印洲塘海岸公園](https://hidie.net/doublehaven/)  

![](/images/kato36.jpg)

紅岩綠樹都收於眼底  
再吹吓海風，一頭半個鐘就返去城市喇
