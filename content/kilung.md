---
title: '[港] 基隆茶餐廳 - 臘味糯米飯 + 蛇羹'
date: 2020-12-30T19:50:00.000+08:00
draft: false
images: ["/images/kilung.jpg"]
tags : [flavor - 行膳積腹, satisfaction - 黃店懲罰日]
---

啊～ 天氣又終於涼涼地  
可以食啲暖身嘅嘢喇！  

![](/images/kilung0.jpg)

平日好少去嘅茶餐廳  
不過呢間用有70年歷史嘅前恒貞大押改建  
外牆油上超sharp嘅鮮黃食  
裡面係極高身樓底感覺好寬敞  
加上新簇簇勁乾淨環境舒適  

![](/images/kilung.jpg)

**基隆茶餐廳 - 臘味糯米飯 + 蛇羹 set**  

![](/images/kilung1.jpg)

所以，佢最「茶餐廳」嘅方面  
就係大！ 件！ 夾！ 抵！ 食！  
抵食都要好食嘅最緊要都係味道  
講得「抵食」唔係講「平」就係個分別  
個糯米飯夠晒黏，加埋臘味都唔會太鹹好味啊  
蛇羹唔係杰撻撻嗰隻  
要料有料蛇肉木耳菰絲樣樣足  
鋪面檸檬草新鮮重香氣  
個炸脆卜卜無帶任何油臆味  
呢兩樣覺得唔夠仲可以添食但對我嚟講就已經啱啱好  

![](/images/kilung2.jpg)

啊！仲有呢碗滿滿上海味道嘅**排骨菜飯**  
排骨炸得香外面乾身裡面軟軟肉又夠甜  
個菜飯都唔係hea貨，大大塊菜飯底唔會鹹好爽口  
  
飽飽肚暖笠笠（滿足）    
