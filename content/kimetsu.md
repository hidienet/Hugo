---
title: '劇場版《鬼滅の刃》無限列車編'
date: 2020-11-27T18:30:00.000+08:00
draft: false
images: ["/images/kimetsu.jpg"]
tags : [amusement - animation, amusement - films]
---

有睇開動畫，見上劇場版咪入場睇囉...  

{{<youtube Iz2UD-TtaKQ>}}

**劇場版「鬼滅の刃」無限列車編**  
動畫同劇場版都係跟漫畫個劇情  
但係畫風嚟講動畫係無得輸嘅  
故事簡單節奏明快  
所以造就成男男女女大大細細都啱睇易入口咁  
  
講返劇場版，因為情節一貫地快  
見唔到究竟柱嘅實力有幾勁  
只係覺得個火車便當係好好食  
又冇乜交代到啲細嘅同柱之間嘅深厚情誼結  
講真，大家識咗一程車都冇嘅時間  
就算瓜柴都真係唔駛喊得揪心嘛  
  
套嘢係唔錯嘅，係由電視螢幕變咗電影螢幕  
不過都真係好似睇緊電視咁  
（動畫版我响電腦睇嘅）  
咁話到啲人睇到喊晒咁呀  
可能係因為要課金入場睇所以喊咗啩...  
