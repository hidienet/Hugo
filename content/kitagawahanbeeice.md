---
title: '[icecream] 北川半兵衛商店宇治抹茶雪糕'
date: 2017-07-11T19:11:00.001+08:00
draft: false
aliases: [ "/2017/07/icecream.html" ]
tags : [flavor - 螞蟻族]
---

好熱呀，去隊個劉華先！  

[![](https://c1.staticflickr.com/5/4259/35814768606_94447014c4_z.jpg)](https://c1.staticflickr.com/5/4259/35814768606_94447014c4_z.jpg)

吖唔係劉華，係道地綠茶出嘅雪糕  
  
呢杯嘢唔係平日嗰啲道地綠茶味  
係嚟自京都150年老店北川半兵衛商店嘅抹茶粉  
加埋北海道牛乳嘅雪糕  
最特別之處梗係响香港製造  
同埋只係得香港七仔有售  
  
個雪糕抹茶味濃郁  
味道香帶微甘  
有牛奶味嘅不過差唔多俾抹茶味搇晒  
咁隻牛奶又唔係完全無用嘅  
至少令到杯雪糕滑滑咁吖  
after taste都係一浸抹茶味  
唔會好甜呀，真係唔錯  
  
雖然有少少係為咗「期間限定」呢四個字而買  
不過又真係值得食喎～  
（係貴咗啲囉一般人唔會用廿七蚊去買道地綠茶㗎嘛...）