---
title: '[Happy Days！鹿児島宮崎！] Day 1：霧島TAXI GO！！！'
date: 2017-01-04T11:44:00.000+08:00
draft: false
aliases: [ "/2017/01/happy-days-day-1taxi-go.html" ]
tags : [travel - 日本（九州西海道）・ 大隅薩摩鹿児島と日向宮崎]
---

「我响日本搭的士呀！」   
  
100%聽到嘅回應：「好貴㗎喎！」   
只可以答返句：「係呀！」   
  
.  
.  
.  
.  
.  
.  
  
你估我想㗎？！  
  
班機**18:00**抵達空港  
過好海關拎埋行李已經响國際線飛奔內陸線個巴士站  
班拉屎巴士係**18:40**  
本身真係真係真係啱啱好夠時間  
最衰！衰多口問人個站响邊！  
條九州男児點我去**反・方・向**！！！  
（好有D中國人問路然後俾人亂點嘅feel囉頂）  
最後抵達個巴士站已經係**18:43**  
無啦！上山班尾班車連車尾都見唔到...  
  
人生就係咁，意外嘅嘢  
咁唔通坐响機場喊咩？  
喊都無巴士㗎啦  
透順條氣（真係跑㗎大佬）咪死死地氣拖喼去的士站搭的士囉  
（真係講出嚟都覺得滴緊血 TT）  
  
鬼叫我落機之後唔係落去鹿児島市中心  
係上霧島住溫泉旅館浸溫泉呀？呵呵～  

![](/images/kojkmi1a.jpg)

咁難得嘅奢侈，唔係唔影低佢呀化？  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](https://hidie.net/kojkmi10d9n/)
