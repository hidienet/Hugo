---
title: '[Happy Days！鹿児島宮崎！] Day 2：霧島神宮（高千穗牧場牛奶 x 霧島綠茶軟雪糕、霧島茶）'
date: 2017-01-12T09:30:00.000+08:00
draft: false
aliases: [ "/2017/01/happy-days-day-2-x.html" ]
tags : [flavor - 飲！, flavor - 螞蟻族, travel-日本-鹿兒島宮崎]
---

去霧島唔係唔行吓霧島神宮呀嘛？  

![](/images/kojkmi2b.jpg)

相傳創建於6世紀嘅霧島神社  
之後霧島火山爆過幾次後  
消失咗又重建幾次咁啦  

![](/images/kojkmi2b1.jpg)

唔講喇，慳返啖氣行樓梯上去啦  

![](/images/kojkmi2b2.jpg)

話咁快就到**二の鳥居**  

![](/images/kojkmi2b3.jpg)

吖～ 到咗**展望所**  
天氣好好！連桜島 (中下偏左濛濛嗰座山)都睇到  
（其實影呢張相係唔知嘅，只係人影我又襯吓熱鬧咋。）  

![](/images/kojkmi2b4.jpg)

**客殿**同**御座所**側跟有紅葉呢  

![](/images/kojkmi2b5.jpg)

然後就到**三の鳥居**  

![](/images/kojkmi2b6.jpg)

好喇好喇，終於到**霧島神宮**嘅**本殿**喇  

![](/images/kojkmi2b7.jpg)

未行到個本殿，就俾右手邊呢棵**御神木**吸引  
呢棵杉有八百歲大㗎喇  
宜家三十八米高  
腰圍七十二米（好粗！）  
好似話係南九州D杉嘅祖先  

![](/images/kojkmi2b8.jpg)

拜唔拜神都好  
去要**手水舍**洗乾淨手清吓口  

![](/images/kojkmi2b9.jpg)

好多人祈福呢  
希望大家都幸幸福福啦～  

![](/images/kojkmi2b10.jpg)

**恋みくじ**：要求戀祈放低二百就可以！  

![](/images/kojkmi2b11.jpg)

掛～～～  

![](/images/kojkmi2b12.jpg)

抬頭又望到紅葉  

![](/images/kojkmi2b13.jpg)

兜過隔離就係**神楽殿**  
有法師幫人祈願呀接受結婚式嘅  
收錢做嘢啦當然  

![](/images/kojkmi2b14.jpg)

華麗轉身向下走  

![](/images/kojkmi2b15.jpg)

到休憩所睇吓產物食・雪・糕  
有幾特別？  
原料係附近**高千穗牧場嘅牛奶 x 霧島綠茶**  
根本就係特產中嘅特產，一次過試晒  
連個雪糕筒都脆過人，好好味！  

![](/images/kojkmi2b16.jpg)

but哎呀哎呀要趕巴士  
要跑跑跑跑跑落去  
快速跑過呢條**神橋**  

![](/images/kojkmi2b17.jpg)

好高好大座嘅「 真・入口」**大鳥居**   

![](/images/kojkmi2b18.jpg)

終於跑到落返嚟**霧島市観光案内所**  
因為可以免費存放行李啊！  
梗係拎返D嘢走先鬆得人啦  

![](/images/kojkmi2b19.jpg)

走之前㩒返杯自助免費霧島茶  

![](/images/kojkmi2b20.jpg)

好香好清帶微微甘味好好飲（多謝）  
試過凍嘅茶（@雪糕）；再試呢杯熱嘅，好滿足～  

![](/images/kojkmi2b21.jpg)

時間good fit 到站等巴士  

![](/images/kojkmi2b22.jpg)

搭巴士走喇，byebye神宮（揮手）  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](https://hidie.net/kojkmi10d9n/)
