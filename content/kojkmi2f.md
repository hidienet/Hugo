---
title: '[Happy Days！鹿児島宮崎！] Day 2：極楽湯'
date: 2017-01-18T12:06:00.000+08:00
draft: false
aliases: [ "/2017/01/happy-days-day-2_18.html" ]
tags : [travel - 日本（九州西海道）・ 大隅薩摩鹿児島と日向宮崎]
---

星期六嘅宮崎，响應該頗繁榮嘅橘通人都唔多隻  
原來呢度D人比起行街買嘢  
會鍾意一家大細一起走去浸溫泉多D  

[![](https://c1.staticflickr.com/1/571/31375185183_14b945c6fb_z.jpg)](https://c1.staticflickr.com/1/571/31375185183_14b945c6fb_z.jpg)

宮崎嘅宮崎市  
一係就去貴D嘅大淀川D酒店浸  
平民如我，平平地但係都非常爽嘅  
當然要嚟**極・楽・湯**！  
如其名真係爆極樂  

[![](https://c1.staticflickr.com/1/509/31830175290_88c4f7cc1d_z.jpg)](https://c1.staticflickr.com/1/509/31830175290_88c4f7cc1d_z.jpg)

不過嘛，居民式浸係要自己帶毛巾  
無咪買囉都OK嘅，反正唔貴...  
  
但係  
.  
.  
.  
.  
.  
.  
  
我嚟之前已經google過  
知道係要帶定毛巾  
所以我執行李嗰陣已經包好條毛巾入喼  
可惜世事就係咁  
當你張條毛巾安安穩穩咁帶去宮崎嘅酒店  
就真係會放咗向酒店囉囉囉  
莫講話帶去溫泉；連酒店房門都無出過囉（唉～）  
咁樣買毛巾真係好唔抵㗎嘛 TT  

[![](https://c1.staticflickr.com/1/310/31395586683_f996889384_z.jpg)](https://c1.staticflickr.com/1/310/31395586683_f996889384_z.jpg)

條 (pack)毛巾响名古屋買㗎  
日本製㗎，薄薄地size又啱啱好帶去溫泉  
真係好perfect㗎，如果有帶嘅話... ... ... ... ... ...  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](http://www.hidie.net/2017/06/happy-days10d9n.html)