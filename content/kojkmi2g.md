---
title: '[Happy Days！鹿児島宮崎！] Day 2：おぐら本店 - おぐらのチキン南蛮'
date: 2017-01-19T09:45:00.000+08:00
draft: false
aliases: [ "/2017/01/happy-days-day-2_19.html" ]
tags : [flavor - 行膳積腹, travel - 日本（九州西海道）・ 大隅薩摩鹿児島と日向宮崎]
---

南蠻雞（チキン南蛮）係宮崎名物之一  
呢間更係南蠻雞發源地，試啦試吓啦～  

![](/images/kojkmi2g.jpg)

**おぐらのチキン南蛮**啊！  
兩塊炸雞扒大大塊（每塊大概大半隻手掌咁上下大）  
好vintage嘅日式洋食  
雞啦醬啦椰菜沙律同意粉  
炸雞個炸位唔係乾身  
相反呢，塊雞扒有D乾  
完全顛覆本身食開嘅南蠻雞  
平日嗰D大概一至三啖食得晒啦  
乾身，皮脆肉嫩雞juicy  
well～ 唔怪得要有改良版  
  
個醬甜啦微酸帶D辣  
濃厚嘅醬汁，似少少稀嘅薯仔沙律  
味道好個人嘅：我覺得同個「油雞」幾夾  
醬味蓋咗個外皮個油膩感  
而3B就唔多欣賞，試一兩啖就棄醬  
  
椰菜好甜呀又爽脆  
隻沙律汁都OK好食呀  
  
意粉唔係al dente嗰種  
但係都好好彩唔係好腍食糊仔咁  
算pass啦～～～  
  
左上角兜白飯，好飽呀無掂過  
（所以同店家講走飯，仲可以減錢啊！）  
  
Mmm... 對我嚟講呢餐好普通  
（再坦白D講係below average呀）  
响宮崎住多幾就可以試吓嘅  
但係時間唔多或者人生苦短只能載得落美食嘅話  
我強烈建議唔好嚟呢度嘥個肚嘅位  
  
完。  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](https://hidie.net/kojkmi10d9n/)
