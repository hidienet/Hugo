---
title: '[Happy Days！鹿児島宮崎！] Day 3：極楽湯again（百白糀、長野巨峰、甲州あんぽ柿）'
date: 2017-01-27T09:47:00.000+08:00
draft: false
aliases: [ "/2017/01/happy-days-day-3again.html" ]
tags : [flavor - 飲！, travel - 日本（九州西海道）・ 大隅薩摩鹿児島と日向宮崎]
---

係呀，又去浸溫泉喇～～～  
  
鬼叫行一陣就到  
鬼叫個限定養命酒湯好過癮  
鬼叫瞓石板好得意  
鬼叫露天同室內都有好多種浸  
鬼叫...  

![](/images/kojkmi3e1.jpg)

有100円off嘅優惠劵，哈哈哈！  
  
然而入去裡面有嘢食之餘仲有嘢賣  
除咗最普通遊客式芒果曲奇、蕃薯脆粒同出面一樣價錢之外  
農產品呢度買得平好多又新鮮  

![](/images/kojkmi3e.jpg)

**宮崎県の白水舎乳業 | 牛乳甘酒 百白糀**  
首先，浸完溫泉飲牛奶甘酒  
呢隻made in宮崎嘅奶 x 甘酒  
標榜「 遊離アミノ酸は牛乳の１００倍。ヨーグルトの２５倍以上。」  
完全適合浸完溫泉飲用補充養分  
味道都幾濃郁，天然甜但甜咗少少  
都香嘅，不過擒日朝隻[自家製甘酒](https://hidie.net/kojkmi2a/)實在太驚豔  
係有D比下去，所以唔應該拎嚟比較  
都好味就係，值得買嚟試吓嘅  

![](/images/kojkmi3e2.jpg)

**長野県産 巨峰**  
甜，但唔係爆濃甜味嘅巨峰  
似返生果應該擁有嘅味道  
皮唔會太澀，可以食  
果肉滑滑似韌身jelly  
好抵食  

![](/images/kojkmi3e3.jpg)

**甲州名產 あんぽ柿**  
半乾嘅柿，爆甜  
肉層同纖維全保留，仲juicy㗎！  
好好食而且超平！！！  
缺點只係我承認買得太少...（！）  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](https://hidie.net/kojkmi10d9n/)
