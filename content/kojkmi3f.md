---
title: '[Happy Days！鹿児島宮崎！] Day 3：ぐんけい 隠蔵'
date: 2017-02-01T09:25:00.000+08:00
draft: false
aliases: [ "/2017/02/happy-days-day-3.html" ]
tags : [flavor - 行膳積腹, flavor - 飲！, travel - 日本（九州西海道）・ 大隅薩摩鹿児島と日向宮崎]
---

ぐんけい ＝ 軍鶏，今餐食雞。  

![](/images/kojkmi3f.jpg)

**もも焼き**  
係呀，黑蚊蚊㗎！炭火上網燒嘛～  
呢樹用嘅當然係宮崎地頭鶏啦  
仲要一定係童子雞呀你話補唔補先嘻嘻  
走地雞肉肉質較韌但唔會有渣  
而且唔會覺得嚡呀食樹皮咁  
以平日食禽畜嘅標準  
就好似田雞咁嘅韌度啦  
個雞味從D雞汁度爆返出嚟  
越𡁻個雞味就越出  
只係雞肉加少少鹽提味再用炭火逼出香味  
真係得好靚嘅材料先做到呢個效果  
點埋pat柚子胡椒後個味先清新後濃郁  
成兜嘢好有𡁻頭， 送酒一流！  

![](/images/kojkmi3f1.jpg)

所以，酒係唔少得嘅  
**黒霧島**同**白霧島**  
黒比白個味道濃少少  
其實兩隻都唔錯，硬要揀會揀黒咁解  

![](/images/kojkmi3f2.jpg)

**シャキシャキもやしのレバ炒め**  
芽菜炒雞膶（有粒係心形啊），爽脆有夠香  
膶味濃腍身唔會粉  
唔帶血水味少少腥味都無  
炒呢碟嘢個醬油都功不可沒  
碟嘢味道濃但無覺得過鹹  
都係啦，配埋酒呢就啱啱好  

![](/images/kojkmi3f3.jpg)

**ズリ串**  
講開爽嘛，雞膶又點及得雞腎呢  
串燒，就嗰dd鹽就OK  
一粒又一粒咁放入口  
唔駛一陣就啪晒啦  

![](/images/kojkmi3f4.jpg)

**とり皮揚げせんべい**  
有韌有腍有爽梗係唔少得有脆啦！  
炸雞皮真係脆到癲  
得返少少雞油响裡面  
乾唔晒bit得返D油味出嚟  
香到癲... 但係太大碟喇最後食無晒呀  

![](/images/kojkmi3f5.jpg)

用電子menu嚟order  
有日文同英文唔怕落錯單  

![](/images/kojkmi3f6.jpg)

間嘢好有忍者屋feel  
好大一間但我企响佢對面街嗰陣居然睇唔到  
臨床證實我對眼真係好Q大  
大到盲嗰種，哈哈哈～  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](https://hidie.net/kojkmi10d9n/)
