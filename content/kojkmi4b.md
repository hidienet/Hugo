---
title: '[Happy Days！鹿児島宮崎！] Day 4：喫茶 マイフレンド'
date: 2017-02-06T09:01:00.000+08:00
draft: false
aliases: [ "/2017/02/happy-days-day-4_6.html" ]
tags : [flavor - 行膳積腹, flavor - 飲！, travel-日本-鹿兒島宮崎]
---

原本想食宮崎名物冷や汁  
但係杉の子俾人包咗場無得食  
退而求次食レタス巻き啦  
頂！一平寿し公休日囉...  
  
仲落起毛毛雨，好啦  
見到有乜就食乜啦  

![](/images/kojkmi4b1.jpg)

個樣好有阿媽整早餐咁  
食落都係，嘢食普通但人情味十足  

![](/images/kojkmi4b2.jpg)

真㗎！おばさん由招呼到煮食  
都好有「屋企」嘅味道  
睇住佢响雪櫃拎蛋打蛋然後枱下面煮食  
响度諗用邊套杯配俾客人啦  
又背住食飯bar枱將咖啡豆掉入機磨粉  
沖少少水等咖啡粉吸夠水  
再慢慢打圈細心沖好佢  

![](/images/kojkmi4b.jpg)

講真呢杯咖啡（key coffee）其實麻麻地  
（呢排响公司自己滴嘅係1882嘛）  
最後要加咗奶OK返D  
不過用心同誠意超過100分，我話嘅！  
  
之後D客s入嚟，好親切真係平日D街坊嚟㗎  
同老闆娘又傾吓計食吓煙  
又同我呢種半桶水講吓嘢咁  
一個二個都好鬼nice  

![](/images/kojkmi4b3.jpg)

完全同呢間喫茶電個店名一樣：  
「マイフレンド」my friend  

![](/images/kojkmi4b4.jpg)

幾唔捨得都要同呢度同埋宮崎講byebye  
然後返酒店pack好嘢  
搭宮崎去鹿児島嘅高速バス  
鹿児島！我嚟喇～～～  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](https://hidie.net/kojkmi10d9n/)
