---
title: '[Happy Days！鹿児島宮崎！] Day 5：熊襲亭 - おたのしみコース'
date: 2017-02-15T09:09:00.000+08:00
draft: false
aliases: [ "/2017/02/happy-days-day-5_15.html" ]
tags : [flavor - 行膳積腹, travel - 日本（九州西海道）・ 大隅薩摩鹿児島と日向宮崎]
---

一次過 (差唔多)就試晒鹿児島嘅郷土料理  

![](/images/kojkmi5b1.jpg)

show一show酒店拎嘅地圖  
就有杯free drink，好抵！  
左邊有酒精 (sour)嘅右邊係juice  
唔錯啊～  

![](/images/kojkmi5b2.jpg)

**きびなごの刺身、さつま揚げ、小鉢**  
  
下面三兜仔嘅**小鉢**  
簡單調味烚過嘅菜  
勁開胃嘅醋水雲  
仲有鹹香魚仔，呢堆好好味嘅生物  
  
左上嘅**さつま揚げ**  
新鮮炸魚餅就係又甜又鮮，正爆！  
炸蔬菜都係無可挑剔咁好味  
  
右上，鹿児島名物**きびなごの刺身**  
透明魚肉加上閃令令嘅皮  
魚味香肉質爽滑  
再配埋自家調配嘅酸醋みそ（橙色嗰兜）  
真係就咁為呢個組合就飛嚟鹿児島都值得呀！！！  

![](/images/kojkmi5b3.jpg)

**黒豚のとんこつ**  
貴為鹿児島之寶嘅黒豚  
呢個入味同煮到超腍身嘅豬肉  
用筷子篤篤就已經骨肉分離  
味道濃但係一D都唔覺得鹹喎  
豬味濃郁，唔係豬屎味喎係真豬香味  
嗰兩舊蘿蔔都好好食  
但都唔夠件蒟蒻  
韌啦香啦彈彈吓啦好過癮  

![](/images/kojkmi5b.jpg)

**季節御飯と酒ずしの2種盛**  
實不相瞞，我完全係為咗呢兜**酒ずし**嚟呢度㗎  
話晒嚟食正宗薩摩料理  
點可以無咗佢？  
新鮮食材（魚呀菜呀冬菇等等）同埋飯嘅組合  
個飯係好獨特嘅酒飯  
勁香加上酒味爆濃同少少甜  
唔係求求其其俾少少料理酒嗰種  
簡直好食到喊出嚟（醉咗？）  

![](/images/kojkmi5b4.jpg)

**さつま汁、香の物**  
用當地雞骨熬成嘅薩摩式みそ  
加埋新鮮雞肉，除咗好味都係好味  
  
後面兜香の物碎濕濕鹹鹹爽爽好送飯  
一條條浅漬け爽口又唔算太鹹，都好OK呀  

![](/images/kojkmi5b5.jpg)

最後當然有**デザート**啦  
芋ようかん，估佢唔到嘅唔太甜  
  
好滿足呀～～～  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](https://hidie.net/kojkmi10d9n/)
