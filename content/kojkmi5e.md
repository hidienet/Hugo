---
title: '[Happy Days！鹿児島宮崎！] Day 5：遊食豚彩いちにいさん'
date: 2017-03-07T09:53:00.000+08:00
draft: false
aliases: [ "/2017/03/happy-days-day-5_7.html" ]
tags : [flavor - 行膳積腹, travel - 日本（九州西海道）・ 大隅薩摩鹿児島と日向宮崎]
---

晚餐，又嚟鹿児島黒豚呀～  

[![](https://c1.staticflickr.com/3/2839/33128241851_d6c81a4fa8_z.jpg)](https://c1.staticflickr.com/3/2839/33128241851_d6c81a4fa8_z.jpg)

今晚食蒸嘅：  
蒸ししゃぶコース  
鯛の野菜蒸しコース  

[![](https://c2.staticflickr.com/4/3689/33128245431_d0c2ee98e4_z.jpg)](https://c2.staticflickr.com/4/3689/33128245431_d0c2ee98e4_z.jpg)

好好飲嘅**梅酢**  
唔會好酸亦唔會好甜  
梅味好出，解渴又開胃  

[![](https://c1.staticflickr.com/1/738/32442131553_99913b3550_z.jpg)](https://c1.staticflickr.com/1/738/32442131553_99913b3550_z.jpg)

**お刺身**  
鯛魚course嘅鯛魚刺身  
肥肥厚肉好好味～～～  

[![](https://c1.staticflickr.com/3/2868/33100870852_6c8d9e05d3_z.jpg)](https://c1.staticflickr.com/3/2868/33100870852_6c8d9e05d3_z.jpg)

**先付小鉢、本日の一品**  
煮豬軟骨呀，腍身又入味  
少少肥漏漏感覺都無  
最重要係仲有脆口軟骨位呢  
淺漬根菜微微鹹好爽口，唔錯唔錯  

[![](https://c1.staticflickr.com/1/600/32413147364_98fb68b69a_z.jpg)](https://c1.staticflickr.com/1/600/32413147364_98fb68b69a_z.jpg)

**一口揚げ**  
哇哇哇！炸得好靚呀  
唔係千年油嗰D樣  

[![](https://c1.staticflickr.com/1/603/32442122723_6b3047d76f_z.jpg)](https://c1.staticflickr.com/1/603/32442122723_6b3047d76f_z.jpg)

（咬～）  
呢隻係菜定瓜呢？  
索索聲爽到爆  

[![](https://c1.staticflickr.com/1/744/32873681620_c34e9a9c2d_z.jpg)](https://c1.staticflickr.com/1/744/32873681620_c34e9a9c2d_z.jpg)

～四四方方嘅蒸籠～  

[![](https://c1.staticflickr.com/3/2893/33215348736_dcf9aa6044_z.jpg)](https://c1.staticflickr.com/3/2893/33215348736_dcf9aa6044_z.jpg)

個籠熱咗，店員開始放豬肉片  
好多菜响底保持多菜少肉好健康  

[![](https://c1.staticflickr.com/1/618/33256650365_85ca36101f_z.jpg)](https://c1.staticflickr.com/1/618/33256650365_85ca36101f_z.jpg)

**黒豚しゃぶ肉**  
D肉排好喇，好整齊睇落好癒療  

[![](https://c2.staticflickr.com/4/3873/33100839692_255101cb9b_z.jpg)](https://c2.staticflickr.com/4/3873/33100839692_255101cb9b_z.jpg)

肉好薄呀，話咁快就蒸熟喇  
點右下角兜蔥醋  
D肥豬肉就無咁漏  
豬肉嘅味呀香濃到無得頂  
係呀係好肥呀但係就忍唔到一直食一直食  
嚟鹿児島，一定一定要食鹿児島黒豚！！！  
蒸嘅完全係食原味  
豬油仲要滲落下面D菜度  
D菜腍返身少少  
新鮮菜鮮甜再有豬油香  
太太太好食喇實在（感動）  

[![](https://c1.staticflickr.com/1/710/33128249201_76d5561ea1_z.jpg)](https://c1.staticflickr.com/1/710/33128249201_76d5561ea1_z.jpg)

**季節のサラダ**  
真係唔怕唔夠菜  
因為仲要兜salad  
又海帶又菜，盡情吸晒食落肚D油啦唔該  

[![](https://c1.staticflickr.com/1/588/33256655955_ec580f248e_z.jpg)](https://c1.staticflickr.com/1/588/33256655955_ec580f248e_z.jpg)

**鯛、季節のお野菜**  
嘢呢係好新鮮嘅  
帶子仲好厚肉  
不過鯛魚呢... 都係生嘅好食D  
嗱～ 唔係話佢唔香唔好食  
不過頭先個刺身真係好好食  
而蒸嘅，個豬又香好多喎  
咁有得比較嘛，無計啦...  

[![](https://c1.staticflickr.com/1/608/33128227441_9dc29e7840_z.jpg)](https://c1.staticflickr.com/1/608/33128227441_9dc29e7840_z.jpg)

不過話時話，呢pat俾鯛魚點嘅醬好鬼好味  
無呢兜蒸嘢都無機會食到啦  

[![](https://c1.staticflickr.com/1/720/32442124803_7146c06693_z.jpg)](https://c1.staticflickr.com/1/720/32442124803_7146c06693_z.jpg)

**一口おこわとおそば**  
已經好飽，諗住[又～ 食唔晒個麵](http://www.hidie.net/2017/02/happy-days-day-4_9.html)之際...  

[![](https://c2.staticflickr.com/6/5733/32873697520_757b526c91_z.jpg)](https://c2.staticflickr.com/6/5733/32873697520_757b526c91_z.jpg)

店員好熱心咁同我哋講解要將麵同飯放去個籠度蒸蒸佢 XDDD  

[![](https://c2.staticflickr.com/4/3938/33128229991_10afc8bf9b_z.jpg)](https://c2.staticflickr.com/4/3938/33128229991_10afc8bf9b_z.jpg)

等蒸嘅期間嘆埋碗**豚汁**  
個豬味濃到吖！好味得有D過分囉！  
（左邊細細碟漬物鹹鹹爽爽咁，幾好）  

[![](https://c2.staticflickr.com/4/3802/32413166564_65c3d3b007_z.jpg)](https://c2.staticflickr.com/4/3802/32413166564_65c3d3b007_z.jpg)

好彩有食呢個そば  
呢度嘅「生そば」係特別整㗎  
爽滑得嚟又香蕎麥味  
同個豬湯底好鬼夾  
簡直好味到暈，真係好好彩有食到咋  
而個飯仔都係香米味黏黏口咁  
齋食同加落湯度都好食啊～  

[![](https://c2.staticflickr.com/4/3771/32413160694_fa35a0d97e_z.jpg)](https://c2.staticflickr.com/4/3771/32413160694_fa35a0d97e_z.jpg)

**デザート**  
個樣好焦糖蛋pudding  
原來係香蕉pudding  
蕉味濃郁又唔太甜  
飽到上腦都要開動甜品胃剷晒佢  
  
做人食到咁飽足真係好幸福  
（加上同好3B一齊，更加美滿～）  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](http://www.hidie.net/2017/06/happy-days10d9n.html)