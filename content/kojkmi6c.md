---
title: '[Happy Days！鹿児島宮崎！] Day 6：桜島丸、よりみちクルーズ、やぶ金 うどん'
date: 2017-03-14T09:33:00.000+08:00
draft: false
aliases: [ "/2017/03/happy-days-day-6_14.html" ]
tags : [flavor - 行膳積腹, travel - 日本（九州西海道）・ 大隅薩摩鹿児島と日向宮崎]
---

向桜島出發～～～  

[![](https://c1.staticflickr.com/3/2877/33218134556_0be59e1bd9_z.jpg)](https://c1.staticflickr.com/3/2877/33218134556_0be59e1bd9_z.jpg)

**鹿児島港フェリーターミナル**  
落咗市營電車一直行就會到  
抬頭一望就已經係桜島 (個火山)喇  

[![](https://c2.staticflickr.com/4/3847/32876623280_f432257a61_z.jpg)](https://c2.staticflickr.com/4/3847/32876623280_f432257a61_z.jpg)

**鹿児島港フェリー乗船口**  
有船都唔會搭住  
因為要特登等十一點零五分  
唯一一班會兜遠D嗰班船  

[![](https://c1.staticflickr.com/1/633/33259593865_d426fa817e_z.jpg)](https://c1.staticflickr.com/1/633/33259593865_d426fa817e_z.jpg)

所以先去櫃位用welcome cute兌換船飛  
仲有兩粒「**桜島小みかんキャンディー**」送呢  

[![](https://c2.staticflickr.com/4/3900/33259561445_ff54822919_z.jpg)](https://c2.staticflickr.com/4/3900/33259561445_ff54822919_z.jpg)

兩隻船都一樣係零五分出發  
我就搭左邊隻**桜島丸**  
會响**錦江湾**度兜五十分鐘慢慢睇海睇山睇市街地  
再講多次：一日只係得一班  
而價格係同右邊埋緊站嗰種全日廿四小時搭得  
船程十五分鐘嘅定期航路一模一樣  
by the way，阿桜島丸船身有隻紫紅色精靈公仔  
佢個名叫做**サクラエンジェル ちゃん**  
同**第二桜島丸**隻綠色**サクラフェアリー ちゃん**係唔同㗎  
（雖然應該無人會留意呢D嘢呱...）  

[![](https://c2.staticflickr.com/4/3685/32876648250_52f23a582a_z.jpg)](https://c2.staticflickr.com/4/3685/32876648250_52f23a582a_z.jpg)

大家都揀定船頭船尾D玻璃位  
就算霸唔到最靚位都唔緊要呀  
唔怕大風會凍其實可以行去船側慢慢睇  
仲唔駛隔塊玻璃更清晰更多角度睇呢  

[![](https://c1.staticflickr.com/1/698/33259579905_184cd1ed57_z.jpg)](https://c1.staticflickr.com/1/698/33259579905_184cd1ed57_z.jpg)

等開船前去揼個紀念印仔先（仲自己帶紙去㗎哈哈）  

[![](https://c2.staticflickr.com/4/3954/33103753112_f04e674ab0_z.jpg)](https://c2.staticflickr.com/4/3954/33103753112_f04e674ab0_z.jpg)

**やぶ金**  
聽講呢間船內嘅うどん、そば店係桜島ferry嘅名物  
反正都要食早餐㗎啦  
今朝杯好好味yogurt都消化得八八九九  

[![](https://c1.staticflickr.com/1/573/32416204614_f90bf216f7_z.jpg)](https://c1.staticflickr.com/1/573/32416204614_f90bf216f7_z.jpg)

**天ぷらうどん、月見うどん**  
一般呢就要十五分鐘船程內要食晒  
碗嘢仲要好鬼熱  
而以我食嘢嘅速度  
完成碗麵需要二十分鐘  
即係如果搭普通船就要棄麵落船 XD  
講返碗烏冬，我食左邊天ぷら嗰碗  
個炸物無想像中咁油  
菜味幾香，亦唔會好鹹  
烏冬都彈彈牙咁  
連D大量嘅蔥唔會好辣幾好幾好  
要求唔係十分高嘅話其實都算唔錯  
  
食飽烏冬就食吓景食吓風  
  
呢班**よりみちクルーズ**個航程係：  
鹿児島港→ 神瀬→ 大正溶岩原沖 →桜島港  

[![](https://c1.staticflickr.com/3/2847/33131185101_4a099a4fc3_z.jpg)](https://c1.staticflickr.com/3/2847/33131185101_4a099a4fc3_z.jpg)

頭也不會嘅普通十五分鐘船已經一隻箭飆到對面岸lu  

[![](https://c2.staticflickr.com/4/3707/32445104593_a778884b7e_z.jpg)](https://c2.staticflickr.com/4/3707/32445104593_a778884b7e_z.jpg)

可以慢慢响船度近距離望吓個桜島  

[![](https://c2.staticflickr.com/4/3814/32876664290_5988521fb2_z.jpg)](https://c2.staticflickr.com/4/3814/32876664290_5988521fb2_z.jpg)

**神瀬**呢我係完全miss咗  
但係就睇到**沖小島**  

[![](https://c1.staticflickr.com/1/727/33218176426_458990f304_z.jpg)](https://c1.staticflickr.com/1/727/33218176426_458990f304_z.jpg)

風和日麗真好  

[![](https://c1.staticflickr.com/1/739/32876642650_67077eb7be_z.jpg)](https://c1.staticflickr.com/1/739/32876642650_67077eb7be_z.jpg)

個錦江湾嘅水色都好靚  

[![](https://c1.staticflickr.com/3/2910/32416162404_ec3de17fe3_z.jpg)](https://c1.staticflickr.com/3/2910/32416162404_ec3de17fe3_z.jpg)

好L大風吹到頭都甩仲有少少凍  
不過見到咁靚嘅景色喎，值得啦～  
（後面條城市係鹿児島市啊）  

[![](https://c1.staticflickr.com/3/2859/33131188271_3278db0da8_z.jpg)](https://c1.staticflickr.com/3/2859/33131188271_3278db0da8_z.jpg)

Ooo... 就埋岸，正式展開桜島遊  
  
（つづく）  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](http://www.hidie.net/2017/06/happy-days10d9n.html)