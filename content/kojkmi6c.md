---
title: '[Happy Days！鹿児島宮崎！] Day 6：桜島丸、よりみちクルーズ、やぶ金 うどん'
date: 2017-03-14T09:33:00.000+08:00
draft: false
aliases: [ "/2017/03/happy-days-day-6_14.html" ]
tags : [flavor - 行膳積腹, travel-日本-鹿兒島宮崎]
---

向桜島出發～～～  

![](/images/kojkmi6c1.jpg)

**鹿児島港フェリーターミナル**  
落咗市營電車一直行就會到  
抬頭一望就已經係桜島 (個火山)喇  

![](/images/kojkmi6c2.jpg)

**鹿児島港フェリー乗船口**  
有船都唔會搭住  
因為要特登等十一點零五分  
唯一一班會兜遠D嗰班船  

![](/images/kojkmi6c3.jpg)

所以先去櫃位用welcome cute兌換船飛  
仲有兩粒「**桜島小みかんキャンディー**」送呢  

![](/images/kojkmi6c4.jpg)

兩隻船都一樣係零五分出發  
我就搭左邊隻**桜島丸**  
會响**錦江湾**度兜五十分鐘慢慢睇海睇山睇市街地  
再講多次：一日只係得一班  
而價格係同右邊埋緊站嗰種全日廿四小時搭得  
船程十五分鐘嘅定期航路一模一樣  
by the way，阿桜島丸船身有隻紫紅色精靈公仔  
佢個名叫做**サクラエンジェル ちゃん**  
同**第二桜島丸**隻綠色**サクラフェアリー ちゃん**係唔同㗎  
（雖然應該無人會留意呢D嘢呱...）  

![](/images/kojkmi6c5.jpg)

大家都揀定船頭船尾D玻璃位  
就算霸唔到最靚位都唔緊要呀  
唔怕大風會凍其實可以行去船側慢慢睇  
仲唔駛隔塊玻璃更清晰更多角度睇呢  

![](/images/kojkmi6c6.jpg)

等開船前去揼個紀念印仔先（仲自己帶紙去㗎哈哈）  

![](/images/kojkmi6c7.jpg)

**やぶ金**  
聽講呢間船內嘅うどん、そば店係桜島ferry嘅名物  
反正都要食早餐㗎啦  
今朝杯好好味yogurt都消化得八八九九  

![](/images/kojkmi6c8.jpg)

**天ぷらうどん、月見うどん**  
一般呢就要十五分鐘船程內要食晒  
碗嘢仲要好鬼熱  
而以我食嘢嘅速度  
完成碗麵需要二十分鐘  
即係如果搭普通船就要棄麵落船 XD  
講返碗烏冬，我食左邊天ぷら嗰碗  
個炸物無想像中咁油  
菜味幾香，亦唔會好鹹  
烏冬都彈彈牙咁  
連D大量嘅蔥唔會好辣幾好幾好  
要求唔係十分高嘅話其實都算唔錯  
  
食飽烏冬就食吓景食吓風  
  
呢班**よりみちクルーズ**個航程係：  
鹿児島港→ 神瀬→ 大正溶岩原沖 →桜島港  

![](/images/kojkmi6c9.jpg)

頭也不會嘅普通十五分鐘船已經一隻箭飆到對面岸lu  

![](/images/kojkmi6c10.jpg)

可以慢慢响船度近距離望吓個桜島  

![](/images/kojkmi6c11.jpg)

**神瀬**呢我係完全miss咗  
但係就睇到**沖小島**  

![](/images/kojkmi6c.jpg)

風和日麗真好  

![](/images/kojkmi6c12.jpg)

個錦江湾嘅水色都好靚  

![](/images/kojkmi6c13.jpg)

好L大風吹到頭都甩仲有少少凍  
不過見到咁靚嘅景色喎，值得啦～  
（後面條城市係鹿児島市啊）  

![](/images/kojkmi6c14.jpg)

Ooo... 就埋岸，正式展開桜島遊  
  
（つづく）  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](https://hidie.net/kojkmi10d9n/)
