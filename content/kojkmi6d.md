---
title: '[Happy Days！鹿児島宮崎！] Day 6：桜島 月読神社+展望台'
date: 2017-03-15T09:29:00.000+08:00
draft: false
aliases: [ "/2017/03/happy-days-day-6_15.html" ]
tags : [travel - 日本（九州西海道）・ 大隅薩摩鹿児島と日向宮崎]
---

由落船到下一班遊覽巴士仲有成二十分鐘  
（\* 用welcome cute pass免費搭）  
反正食飽，唔等車喇行吓啦  

[![](https://c1.staticflickr.com/1/587/32419098614_ca738431a3_z.jpg)](https://c1.staticflickr.com/1/587/32419098614_ca738431a3_z.jpg)

响轉角遇到廟嘅情況下  
話咁快就去到桜島最大嘅神社 **月読神社**  
  
相傳响和銅年間（708～715年）創建  
之後俾大正年間桜島火山爆流熔岩埋Q咗  
昭和15年就响宜家呢度起返佢  

[![](https://c1.staticflickr.com/3/2937/32879546940_a62aaeeb60_z.jpg)](https://c1.staticflickr.com/3/2937/32879546940_a62aaeeb60_z.jpg)

其實唔識路㗎，見有樓梯咪向上行囉  

[![](https://c2.staticflickr.com/4/3870/33220953796_41670bdac2_z.jpg)](https://c2.staticflickr.com/4/3870/33220953796_41670bdac2_z.jpg)

行完樓梯仲要行斜路  

[![](https://c2.staticflickr.com/4/3928/32419117834_f436bddb66_z.jpg)](https://c2.staticflickr.com/4/3928/32419117834_f436bddb66_z.jpg)

過埋個鳥居就到喇  

[![](https://c2.staticflickr.com/4/3859/33106540752_e31924747e_z.jpg)](https://c2.staticflickr.com/4/3859/33106540752_e31924747e_z.jpg)

要拜就洗洗手清清口  

[![](https://c1.staticflickr.com/1/654/33106545042_4ba32d26a0_z.jpg)](https://c1.staticflickr.com/1/654/33106545042_4ba32d26a0_z.jpg)

不過只係路過唔係拜神嘅我  
就華麗轉身走上展望台  

[![](https://c2.staticflickr.com/4/3799/32419112924_178c772175_z.jpg)](https://c2.staticflickr.com/4/3799/32419112924_178c772175_z.jpg)

哎吔吔～ 呢邊一次過睇到成個火山  
左邊御岳 (北岳) 中間中岳右邊南岳  
南岳後面個昭和火口就見唔到喇  

[![](https://c2.staticflickr.com/4/3791/32419105284_75038a200c_z.jpg)](https://c2.staticflickr.com/4/3791/32419105284_75038a200c_z.jpg)

踩吓D火山泥，會沉落去㗎（印咗幾個腳印）  

[![](https://c1.staticflickr.com/1/747/33220940346_b7d8bf043a_z.jpg)](https://c1.staticflickr.com/1/747/33220940346_b7d8bf043a_z.jpg)

開得好燦爛嘅山茶花  

[![](https://c2.staticflickr.com/4/3760/32419094934_905f8368de_z.jpg)](https://c2.staticflickr.com/4/3760/32419094934_905f8368de_z.jpg)

落返大路向南行，去下一個check point先  
  
（つづく）  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](http://www.hidie.net/2017/06/happy-days10d9n.html)