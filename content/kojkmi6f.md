---
title: '[Happy Days！鹿児島宮崎！] Day 6：桜島天然温泉掘りツアー @有村海岸'
date: 2017-03-17T09:55:00.000+08:00
draft: false
aliases: [ "/2017/03/happy-days-day-6_17.html" ]
tags : [travel - 日本（九州西海道）・ 大隅薩摩鹿児島と日向宮崎]
---

就算個天刪咗個水泵  
佢都仲會留返個鏟俾你自己挖嘅…  
（個鏟要畀錢買㗎，唔係個天就咁擺低 TT）  
[![](https://c2.staticflickr.com/4/3773/33327802311_558c182977_z.jpg)](https://c2.staticflickr.com/4/3773/33327802311_558c182977_z.jpg)  
登登登凳，就係呢套挖溫泉套裝喇  
膠袋裡面有指南啦毛巾同埋最緊要嘅鏟  
  
硬身鐵鏟，好似好有實力咁  
好啦好啦去挖喇挖喇～～～  
  
...由遊客中心走返出去  
再行出大路口先可以上到巴士  
\* welcome cute唔包㗎要另外俾車費  

[![](https://c2.staticflickr.com/4/3945/33327795371_7c09bde801_z.jpg)](https://c2.staticflickr.com/4/3945/33327795371_7c09bde801_z.jpg)

再跟住個手繪地圖响呢個站落車  

[![](https://c1.staticflickr.com/1/707/33415268336_c04c684f8c_z.jpg)](https://c1.staticflickr.com/1/707/33415268336_c04c684f8c_z.jpg)

好啦，天氣好好又冇人  

[![](https://c1.staticflickr.com/3/2851/32612695554_17b73d59cf_z.jpg)](https://c1.staticflickr.com/3/2851/32612695554_17b73d59cf_z.jpg)

行啦…  

[![](https://c1.staticflickr.com/3/2884/32641569343_6166fe8582_z.jpg)](https://c1.staticflickr.com/3/2884/32641569343_6166fe8582_z.jpg)

再沿住條車路（たいかん橋）行啦  
哇D車大大架轟轟聲仲要係勁快飆過  
响佢哋側跟行我都覺得震震哋  

[![](https://c2.staticflickr.com/4/3715/33300090492_f8cf9b09d1_z.jpg)](https://c2.staticflickr.com/4/3715/33300090492_f8cf9b09d1_z.jpg)

過咗條大車路就轉小車路兜個大靚彎  

[![](https://c1.staticflickr.com/1/664/33327771281_f00178b7d0_z.jpg)](https://c1.staticflickr.com/1/664/33327771281_f00178b7d0_z.jpg)

呢邊係南岳嘅大屁股  

[![](https://c2.staticflickr.com/4/3828/33327759991_9860d1442a_z.jpg)](https://c2.staticflickr.com/4/3828/33327759991_9860d1442a_z.jpg)

再行呀行呀行…  

[![](https://c1.staticflickr.com/3/2820/33327744011_220fd87351_z.jpg)](https://c1.staticflickr.com/3/2820/33327744011_220fd87351_z.jpg)

呀～ 沙灘呀！終於行到喇（好滾動）  

[![](https://c1.staticflickr.com/1/765/33327740301_ef2b433615_z.jpg)](https://c1.staticflickr.com/1/765/33327740301_ef2b433615_z.jpg)

**有村海岸**  

[![](https://c2.staticflickr.com/4/3727/32612709314_b303209636_z.jpg)](https://c2.staticflickr.com/4/3727/32612709314_b303209636_z.jpg)

即刻拎住個鏟好努力咁挖挖挖  
**（特別鳴謝3B玉手嘅真正純友誼演出）**  
挖到好深，一滴水到唔見  
唔通連個天都唔鍾意我到一個點？  

[![](https://c1.staticflickr.com/1/616/33455654035_18d32650ff_z.jpg)](https://c1.staticflickr.com/1/616/33455654035_18d32650ff_z.jpg)

冇呀！！！！！  

[![](https://c1.staticflickr.com/1/641/32612698614_a8c7b5c794_z.jpg)](https://c1.staticflickr.com/1/641/32612698614_a8c7b5c794_z.jpg)

就嚟潮漲冇時間喇  
好！轉陣！  
行出再D挖過  
[![](https://c1.staticflickr.com/3/2887/33327766671_5657f2e1c7_z.jpg)](https://c1.staticflickr.com/3/2887/33327766671_5657f2e1c7_z.jpg)  
點知挖幾挖就有囉 —.—  
（頂，我哋頭先一路嘥時間囉即係）  

[![](https://c1.staticflickr.com/3/2818/33072526340_5ba7f483d4_z.jpg)](https://c1.staticflickr.com/3/2818/33072526340_5ba7f483d4_z.jpg)

快快腳差落去先  
真正嘅挖個窿俾自己踩 XD  
呢度嘅溫泉水色係啡色嘅  
望住個藍色海；浸住個啡色暖水嘅感覺好特別  
加上行完一輪再起勢挖挖挖  
勞動力爆滿後咁浸  
真係有種講唔出嘅快樂同成就感  
（因為詞窮所以講唔出啫）  

[![](https://c1.staticflickr.com/3/2932/33300075872_23e9c36acb_z.jpg)](https://c1.staticflickr.com/3/2932/33300075872_23e9c36acb_z.jpg)

哇哇哇！D水漲到嚟喇  

[![](https://c1.staticflickr.com/1/671/33455661625_8d84f0ae5f_z.jpg)](https://c1.staticflickr.com/1/671/33455661625_8d84f0ae5f_z.jpg)

要走喇走喇（抹腳着鞋執嘢走）  

[![](https://c2.staticflickr.com/4/3763/33300623552_b9ec1df135_z.jpg)](https://c2.staticflickr.com/4/3763/33300623552_b9ec1df135_z.jpg)

然後再沿返條路上去  

[![](https://c1.staticflickr.com/3/2943/33327789621_9d657dfdae_z.jpg)](https://c1.staticflickr.com/3/2943/33327789621_9d657dfdae_z.jpg)

bye bye南岳  

[![](https://c2.staticflickr.com/4/3686/33327737121_6db863e688_z.jpg)](https://c2.staticflickr.com/4/3686/33327737121_6db863e688_z.jpg)

個灘靚到咁呀～～～  
唔係天氣凍就可以考慮玩吓水  

[![](https://c1.staticflickr.com/1/780/33327792521_1ee43c7ca9_z.jpg)](https://c1.staticflickr.com/1/780/33327792521_1ee43c7ca9_z.jpg)

咦？到站喇？  
個站名完全唔同嘅？！  
差成兩！個！站！囉  
頭先嚟嗰陣行到虛脫咁滯  
咁樣望先發現係早咗兩個站落車囉！  
而呢兩個站仲要係個手繪地圖寫㗎囉  
呢鑊真係真係俾人點得好甘  

[![](https://c1.staticflickr.com/3/2885/33327782521_7fda3437ef_z.jpg)](https://c1.staticflickr.com/3/2885/33327782521_7fda3437ef_z.jpg)

呢刻嘅心情就同個地下一樣... 好灰......  
  
不過宜家用咗唔少體力  
餓到嬲都無力，都係等車返返去搵食啦唉…  
  
  
（つづく）  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](http://www.hidie.net/2017/06/happy-days10d9n.html)