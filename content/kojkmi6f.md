---
title: '[Happy Days！鹿児島宮崎！] Day 6：桜島天然温泉掘りツアー @有村海岸'
date: 2017-03-17T09:55:00.000+08:00
draft: false
aliases: [ "/2017/03/happy-days-day-6_17.html" ]
tags : [travel-日本-鹿兒島宮崎, satisfaction - 計劃泡湯了]
---

就算個天刪咗個水泵  
佢都仲會留返個鏟俾你自己挖嘅…  
（個鏟要畀錢買㗎，唔係個天就咁擺低 TT）  

![](/images/kojkmi6f.jpg)  

登登登凳，就係呢套挖溫泉套裝喇  
膠袋裡面有指南啦毛巾同埋最緊要嘅鏟  
  
硬身鐵鏟，好似好有實力咁  
好啦好啦去挖喇挖喇～～～  
  
...由遊客中心走返出去  
再行出大路口先可以上到巴士  
\* welcome cute唔包㗎要另外俾車費  

![](/images/kojkmi6f1.jpg)  

再跟住個手繪地圖响呢個站落車  

![](/images/kojkmi6f2.jpg)  

好啦，天氣好好又冇人  

![](/images/kojkmi6f3.jpg)  

行啦…  

![](/images/kojkmi6f4.jpg)  

再沿住條車路（たいかん橋）行啦  
哇D車大大架轟轟聲仲要係勁快飆過  
响佢哋側跟行我都覺得震震哋  

![](/images/kojkmi6f5.jpg)  

過咗條大車路就轉小車路兜個大靚彎  

![](/images/kojkmi6f6.jpg)  

呢邊係南岳嘅大屁股  

![](/images/kojkmi6f7.jpg)  

再行呀行呀行…  

![](/images/kojkmi6f8.jpg)  

呀～ 沙灘呀！終於行到喇（好滾動）  

![](/images/kojkmi6f9.jpg)  

**有村海岸**  

![](/images/kojkmi6f10.jpg)  

即刻拎住個鏟好努力咁挖挖挖  
**（特別鳴謝3B玉手嘅真正純友誼演出）**  
挖到好深，一滴水到唔見  
唔通連個天都唔鍾意我到一個點？  

![](/images/kojkmi6f11.jpg)  

冇呀！！！！！  

![](/images/kojkmi6f12.jpg)  

就嚟潮漲冇時間喇  
好！轉陣！  
行出再D挖過  

![](/images/kojkmi6f13.jpg)  

點知挖幾挖就有囉 —.—  
（頂，我哋頭先一路嘥時間囉即係）  

![](/images/kojkmi6f14.jpg)  

快快腳差落去先  
真正嘅挖個窿俾自己踩 XD  
呢度嘅溫泉水色係啡色嘅  
望住個藍色海；浸住個啡色暖水嘅感覺好特別  
加上行完一輪再起勢挖挖挖  
勞動力爆滿後咁浸  
真係有種講唔出嘅快樂同成就感  
（因為詞窮所以講唔出啫）  

![](/images/kojkmi6f15.jpg)  

哇哇哇！D水漲到嚟喇  

![](/images/kojkmi6f16.jpg)  

要走喇走喇（抹腳着鞋執嘢走）  

![](/images/kojkmi6f17.jpg)  

然後再沿返條路上去  

![](/images/kojkmi6f18.jpg)  

bye bye南岳  

![](/images/kojkmi6f19.jpg)  

個灘靚到咁呀～～～  
唔係天氣凍就可以考慮玩吓水  

![](/images/kojkmi6f20.jpg)  

咦？到站喇？  
個站名完全唔同嘅？！  
差成兩！個！站！囉  
頭先嚟嗰陣行到虛脫咁滯  
咁樣望先發現係早咗兩個站落車囉！  
而呢兩個站仲要係個手繪地圖寫㗎囉  
呢鑊真係真係俾人點得好甘  

![](/images/kojkmi6f21.jpg)  

呢刻嘅心情就同個地下一樣... 好灰......  
  
不過宜家用咗唔少體力  
餓到嬲都無力，都係等車返返去搵食啦唉…  
  
  
（つづく）  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](https://hidie.net/kojkmi10d9n/)
