---
title: '[Happy Days！鹿児島宮崎！] Day 7：仙巌園 御殿'
date: 2017-05-08T10:00:00.000+08:00
draft: false
aliases: [ "/2017/05/happy-days-day-7_8.html" ]
tags : [flavor - 螞蟻族, flavor - 飲！, travel - 日本（九州西海道）・ 大隅薩摩鹿児島と日向宮崎]
---

呢張「入場卷」係加多少少銀両嘅「御殿共通券」  
因為咁先可以入到御殿呀  

![](/images/kojkmi7d14.jpg)

呢個殿係明治時代第29代島津忠義住過嘅  
雖然間嘢只係剩返三分一但係都唔算細  
較啱時間就可以開始入去參觀  
（有專人帶住行同講解）  
入到去要除鞋啦  
同埋除咗中庭之外係唔可以影相㗎  
  
要行嘅位置總共有呢11個：  
① 玄関 － 除鞋、等開始、有凳坐  
② 忠重の部屋 － 島津忠義個仔即係第30代忠重細個時候間房，裡面仲有佢張相㗎！  
③ 披露の間  － 主要係講「柱と長押」呢種無釘建築  
④ 忠義の寝室 － 瞓覺嘅地方  
⑤ 湯殿 － 沖涼嘅地方  
⑥ ご不浄 － 放低幾両嘅地方；而噓噓樂嘅地方就有杉葉去辟味  
⑦ 化粧の間 － 著衫同整頭髮嘅房  
⑧ 居間 － 阿忠義大部份時間停留嘅地方，做嘢批嘢啦食嘢啦同hea囉，好宅囉～  
⑨ 謁見の間 － 洋式食嘢嘅飯廳，仲會接待外國客人咁  
⑩ 中庭 － 咪就係成間嘢最中間個庭園囉  
⑪ 茶室 (お抹茶とお茶菓子) － 整個tour食點心嘅地方  
  
上面都講過 ① ～ ⑨ 嘅裡面無得影  
而 ⑨ 呢無得影入面但影得出面  

![](/images/kojkmi7d14a.jpg)

可以見到桜島  

![](/images/kojkmi7d14b.jpg)

加上仙巌園嘅景色  

![](/images/kojkmi7d14c.jpg)

⑩ 號仔中庭，其中一面就睇到千尋巌  

![](/images/kojkmi7d14d.jpg)

篤信中國風水嘅忠義  
係會响池底挖個八角形池仔嘅  

![](/images/kojkmi7d14e.jpg)

最後到 ⑪ 茶室  

![](/images/kojkmi7d14f.jpg)

横樑上有武器！  

![](/images/kojkmi7d14g.jpg)

食茶菓子時間，呢舊嘢叫飛龍頭（ひりゅうず ）  
面頭上壓有丸十の家紋  
證明係島津家嘅菓子  

![](/images/kojkmi7d14h.jpg)

白豆 x 橘子類嘅味道，唔算非常甜  

![](/images/kojkmi7d14i.jpg)

配埋微苦嘅抹茶就啱啱好  

![](/images/kojkmi7d14j.jpg)

幾～ 梳～ 肝～  
  
  
：：：完咗個tour就睇返外圍：：：  
  
  

![](/images/kojkmi7d14k.jpg)

大花樽，唔sure咁鬼大可以裝咩花  

![](/images/kojkmi7d14l.jpg)

左邊  

![](/images/kojkmi7d14m.jpg)

右邊，呢邊係居間同謁見の間嗰頭  

![](/images/kojkmi7d14n.jpg)

出面嘅水池  

![](/images/kojkmi7d14o.jpg)

都係有八角形㗎，呢個仲有係突起嘅  
  
  
  
（つづく）  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](https://hidie.net/kojkmi10d9n/)
