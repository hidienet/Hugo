---
title: '[Happy Days！鹿児島宮崎！] Day 7：仙巌園 御膳所桜華亭 － 鯛しゃぶ御膳、桜島溶岩焙煎珈琲'
date: 2017-05-15T09:23:00.000+08:00
draft: false
aliases: [ "/2017/05/happy-days-day-7_15.html" ]
tags : [flavor - 行膳積腹, travel - 日本（九州西海道）・ 大隅薩摩鹿児島と日向宮崎]
---

不知不覺就行咗十世  
係時候食返餐好嘢～～～  

[![](https://c1.staticflickr.com/5/4268/34662044931_3f7f74fdd0_z.jpg)](https://c1.staticflickr.com/5/4268/34662044931_3f7f74fdd0_z.jpg)

**鯛しゃぶ御膳**  
呢呢呢個set真係不得了  
好食到不得了嗰隻  
set裡面嘅鯛魚分別落响火鍋同湯  
**鯛しゃぶ鍋**係清湯底  
即係D食材新唔新鮮一定食得出  
當然呢個set D魚嘅新鮮度係無可置疑  
淥兩淥好快熟襯熱食喇喂  
啱啱熟嘅魚超～ 彈～ 牙～  
魚嘅味道同D湯汁一齊爆出嚟  
點埋個特質ポン酢  
魚油係魚油但一D點唔會漏  
之後淥嘅菜都有陣魚味，good！  
而個**鯛あら汁**又係個無得頂之作  
みそ香味仲帶住啖啖濃郁魚味  
魚係浸住响湯裡面  
不過少少過火浸耐咗微微嚡口嘅感覺都無  
呀～ 唔可以留咗彈牙味甜嘅薩摩魚餅  
飯都好好味，成個set無一樣嘢可以挑剔  
  
呢度除咗D嘢好食  
個景都係正到暈  

[![](https://c1.staticflickr.com/5/4163/33985534503_85c78f687b_z.jpg)](https://c1.staticflickr.com/5/4163/33985534503_85c78f687b_z.jpg)

係對住個**桜島**食飯呀！！！  

[![](https://c1.staticflickr.com/5/4171/34795016445_f40a2135b3_z.jpg)](https://c1.staticflickr.com/5/4171/34795016445_f40a2135b3_z.jpg)

仲要係坐窗邊位  
整個桜島景收盡眼底  
（平日仲要過咗lunchtime，間餐廳無人咁滯）  

[![](https://c1.staticflickr.com/5/4244/34662046901_88d2e69743_z.jpg)](https://c1.staticflickr.com/5/4244/34662046901_88d2e69743_z.jpg)

**桜島溶岩焙煎珈琲**  
佢並唔係一般飯後啡  
係一杯以桜島溶岩石用遠赤外線嘅輻射熱去烘培嘅帶焦味珈琲  
啡味帶苦（飲齋啡，糖同奶响張相只係裝飾）  
幾香嘅不過未需要到帶返屋企  
因為杯嘢最特別就係...  

[![](https://c1.staticflickr.com/5/4276/33951998254_9ca0fe80fb_z.jpg)](https://c1.staticflickr.com/5/4276/33951998254_9ca0fe80fb_z.jpg)

望住個桜島飲桜島珈琲（心）  
  
  
  
好好地享受吓先～  
  
  
  
  
  
（つづく）  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](http://www.hidie.net/2017/06/happy-days10d9n.html)