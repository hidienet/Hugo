---
title: '[Happy Days！鹿児島宮崎！] Day 7：かごっまふるさと屋台村 愛加那 鶏飯丼、おでん、西郷庵芋焼酎'
date: 2017-06-09T09:12:00.000+08:00
draft: false
aliases: [ "/2017/06/happy-days-day-7_9.html" ]
tags : [flavor - 行膳積腹, travel - 日本（九州西海道）・ 大隅薩摩鹿児島と日向宮崎]
---

等等等食咗十世，終於有得食喇～（好滾動）  

[![](https://c1.staticflickr.com/5/4257/35003113621_8736ed283f_z.jpg)](https://c1.staticflickr.com/5/4257/35003113621_8736ed283f_z.jpg)

**鶏飯丼**  
奄美島嘅鶏飯  
話說呢個島近係沖縄  
之前話去屋久島已經已經好L遠  
時間同去[宮崎](https://www.hidie.net/2017/01/happy-days-day-3_25.html)差唔多  
奄美島仲要再再再南啲囉（翻白眼）  
好啦呢間有正宗嘅奄美鶏飯  
唔駛坐船去就有得食都幾好吖  
  
好，講返碗飯  
有雞絲啦有蛋絲紫菜呀蔥呀同飯咁  
仲有最最最最緊要嘅雞！湯！  
熱辣辣勁濃郁雞味嘅雞湯  
個湯係好飲嘅，啲飯都好食嘅  
雞絲嚡嚡哋不過都OK好味嘅  
  
but but but其實點講佢都只係一碗好出色嘅湯飯  
亦都係一碗好普通嘅湯飯  
  
講真我真係特登嚟食呢碗飯㗎  
只可以講：堅戇居囉...  
  
～鶏飯，完～  

[![](https://c1.staticflickr.com/5/4217/34323856953_14f6783ddf_z.jpg)](https://c1.staticflickr.com/5/4217/34323856953_14f6783ddf_z.jpg)

**おでん**  
呢個反而特別啲喎  
一碌豬腳，皮爽肉腍又夠入味  
蘿蔔又腍又香  
芋頭就浸得耐咗啲  
豆腐，咪豆腐咁大大舊豆腐  
  
其實仲有特別啲嘅番茄  
見到其他人人都嗌  
可惜已經叫太多嘢所以冇再點lu  

[![](https://c1.staticflickr.com/5/4208/34289195714_f890bb3a38_z.jpg)](https://c1.staticflickr.com/5/4208/34289195714_f890bb3a38_z.jpg)

**西郷庵 本格芋焼酎**  
睇同影都唔清唔楚嘅西郷隆盛  
就一嘢飲你落肚啦！！！  
芋焼酎果然又香又甜又好味，yeah～  
  
舖仔細細，所有人都坐得好close  
就算唔識人哋都可以周圍傾偈  
（當然講緊仲要係語言唔係非常通嘅情況下啦啦啦啦啦）  
  
但係今晚又要早啲瞓  
聽日又嚟遠征喇。。。  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](http://www.hidie.net/2017/06/happy-days10d9n.html)