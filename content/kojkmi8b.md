---
title: '[Happy Days！鹿児島宮崎！] Day 8：知覽町、喜入駅 ～遊綠茶車河 微甘中作樂～'
date: 2017-06-13T09:44:00.000+08:00
draft: false
aliases: [ "/2017/06/happy-days-day-8.html" ]
tags : [flavor - 飲！, travel - 日本（九州西海道）・ 大隅薩摩鹿児島と日向宮崎]
---

♪「...遲來一秒鐘 沿途經過和結局 其實太不同」  

[![](https://c1.staticflickr.com/5/4247/35050050192_18b78e0b54_z.jpg)](https://c1.staticflickr.com/5/4247/35050050192_18b78e0b54_z.jpg)

唉～～～～～  
話說架巴士遲到  
响佢冇踩行油去meet返個target之際  
到達知覧武家屋敷去接駁另一架巴士  
已經走到連排氣粒塵嘅影都冇  
咁反正都上唔到車  
又唔想去武家屋敷睇啲冇興趣嘅嘢  
更甚係已經上到知覽山頭  
唯有搭多一兩個站去知覽町囉唉  
（廿萬個唔情願）  

[![](https://c1.staticflickr.com/5/4201/35050050502_cab9dbf9a0_z.jpg)](https://c1.staticflickr.com/5/4201/35050050502_cab9dbf9a0_z.jpg)

响憤怒當前  
只可以話知覽町呢度真係一個好清靜嘅地方  
而且空氣非常清新  

[![](https://c1.staticflickr.com/5/4207/35215459645_2976bb9d8f_z.jpg)](https://c1.staticflickr.com/5/4207/35215459645_2976bb9d8f_z.jpg)

杯**知覽茶**係免費試飲  
清新嘅綠茶帶甘香  
微微苦澀同我而家個心情一樣  
「好風光、好茶；個心滴緊血欲哭無淚。」  

[![](https://c1.staticflickr.com/5/4289/35215460225_c60a5e7d32_z.jpg)](https://c1.staticflickr.com/5/4289/35215460225_c60a5e7d32_z.jpg)

**お茶むらいグッズ**  
呢樹隻吉祥物  
但係講真呢度真係乜都無  

[![](https://c1.staticflickr.com/5/4231/34828609960_f0d1beded2_z.jpg)](https://c1.staticflickr.com/5/4231/34828609960_f0d1beded2_z.jpg)

所以有下班車就即刻跳上去  

[![](https://c1.staticflickr.com/5/4259/35050050352_0895a0af17_z.jpg)](https://c1.staticflickr.com/5/4259/35050050352_0895a0af17_z.jpg)

哇～ 沿途咁鬼靚  
種嘅茶唔正就出奇啦！  

[![](https://c1.staticflickr.com/5/4232/35050050702_bfbe57ebc9_z.jpg)](https://c1.staticflickr.com/5/4232/35050050702_bfbe57ebc9_z.jpg)

好可惜，中途都只係到**喜入駅**再等轉巴士  
距離我原本要去嘅地方仲有大概一光年嘅距離（喊）  

[![](https://c1.staticflickr.com/5/4199/35050050982_9d38029653_z.jpg)](https://c1.staticflickr.com/5/4199/35050050982_9d38029653_z.jpg)

仲要响呢個站發現其實搭ＪＲ可以一早到  
根本唔駛遊呢個媽的車河嘥Q晒啲時間  
  
來回嘥咗成個幾兩個鐘  
搞到原本諗住去嘅兩個地方完全去唔到  
堅嬲自己安排得咁差  

[![](https://c1.staticflickr.com/5/4198/35050047512_5989ec0e4e_z.jpg)](https://c1.staticflickr.com/5/4198/35050047512_5989ec0e4e_z.jpg)

**鹿児島 知覧の緑茶**  
等車嘅時間，去汽水機撳罐知覽茶  
呢枝係冇頭先嗰杯咁好飲  
**ＪＲ九州リテール株式会社**出品  
鐵路公司嘅產品囉，幾得意嘅  

[![](https://c1.staticflickr.com/5/4229/35215460585_dc93acd264_z.jpg)](https://c1.staticflickr.com/5/4229/35215460585_dc93acd264_z.jpg)

然後，上另一班巴士  

[![](https://c1.staticflickr.com/5/4224/35050049012_c46d898ecc_z.jpg)](https://c1.staticflickr.com/5/4224/35050049012_c46d898ecc_z.jpg)

落返山，又再沿返個海  
（景色係靚；心情麻麻）  

[![](https://c1.staticflickr.com/5/4236/34828609570_c5481261f3_z.jpg)](https://c1.staticflickr.com/5/4236/34828609570_c5481261f3_z.jpg)

準備去呢個遊客必去  
不過對我嚟講係退而求次嘅地方  
（巴士飛只係去到指宿，嚟遠啲啲呢度係要補差額㗎）  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](http://www.hidie.net/2017/06/happy-days10d9n.html)