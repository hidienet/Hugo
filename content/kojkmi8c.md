---
title: '[Happy Days！鹿児島宮崎！] Day 8：砂むし会館 砂楽、指宿駅（w/駅前足湯）'
date: 2017-06-14T09:33:00.000+08:00
draft: false
aliases: [ "/2017/06/happy-days-day-8-w.html" ]
tags : [travel-日本-鹿兒島宮崎, enthusiastic - 低溫慢煮]
---

鹿児島梗係要玩指宿砂浴啦～  

![](/images/kojkmi8c1.jpg)

**砂むし会館 砂楽**  
備受遊客同旅遊書歡迎  
裡面有最緊要嘅砂溫泉之外  
仲有好普通公眾浴池式嘅溫泉  

![](/images/kojkmi8c2.jpg)

換好件浴衣就可以落去玩砂  

![](/images/kojkmi8c3.jpg)

沿海邊嘅砂都係出哂煙㗎  
佢係因為呢帶地底嘅溫泉水熱埋啲砂  
而人呢就「浸」响啲熱砂度  
同浸溫泉一樣都會出晒汗  
熱啦總之就係  

![](/images/kojkmi8c4.jpg)

熱砂之外，一大個海景真係好靚  
仲要係咁好嘅天氣  

![](/images/kojkmi8c5.jpg)

然後入去呢間茅屋  

![](/images/kojkmi86c.jpg)

成日响啲poster上面見到露天先有嘅遮仔冇得上場  

![](/images/kojkmi8c.jpg)

～呢條hihi就係咁被活埋喇～  
工作人員一路炒砂  
唔係要炒熱啲砂  
相反係要令到啲砂同空氣接觸多啲  
等佢地降吓溫  
越深嘅砂就越熱所以佢哋一直响度炒炒炒  
當然啦活埋你哋呢班契弟都係好重要嘅工作（！）  
如果唔係老細做乜要開舖做生意呀  
  
瞓咗大概廿分鐘先起身  
好鬼重㗎堆砂，起身有少少吃力  
呀～ 出完呢身汗好鬼爽  
離開堆重砂仲成身輕晒  
堅爽皮，不過成個過程係睇唔到出面個海景嘅  
起身行出嚟先再一次見到個靚海景  
  
然後快速返入大樓剝衫沖身  
去浸埋個好流又細嘅公眾浴池式溫泉  
最後隊幾杯水  
兜埋商店仔就搭巴士走喇  

![](/images/kojkmi8c7.jpg)

**指宿駅**  
因為呢次咁糟糕嘅安排  
感覺上成個指宿都冇點去過就要走  
話說，原本我係想去**たまて箱温泉**同**西大山駅**  

![](/images/kojkmi8c8.jpg)

無啦無啦帶住遺憾仲嘥晒啲飛咁走喇  
個西大山啲飛仲要係買去指宿嗰陣  
賣飛姐姐知我想去而送俾我㗎 TT  

![](/images/kojkmi8c9.jpg)

**指宿駅前足湯**  
at the end 走之前又去浸吓腳  

![](/images/kojkmi8c10.jpg)

無料，仲要無人浸  

![](/images/kojkmi8c11.jpg)

自己慢慢嘆啦... （and 嘆氣）  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](https://hidie.net/kojkmi10d9n/)
