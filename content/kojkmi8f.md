---
title: '[Happy Days！鹿児島宮崎！] Day 8：ステーキハウス和牛門'
date: 2017-06-19T09:32:00.000+08:00
draft: false
aliases: [ "/2017/06/happy-days-day-8_19.html" ]
tags : [flavor - 行膳積腹, travel - 日本（九州西海道）・ 大隅薩摩鹿児島と日向宮崎]
---

前兩日食完個普普通通嘅燴[鹿児島黒毛和牛](https://www.hidie.net/2017/03/happy-days-day-6_28.html)  
不如都再比多次機會佢  
試吓其他做法會唔會特別啲同好食啲啦  
  
而能夠食得出靚牛味  
以鉄板焼加熱係其中一種最好嘅方法  

[![](https://c1.staticflickr.com/5/4224/35191195676_eb207f0c6d_z.jpg)](https://c1.staticflickr.com/5/4224/35191195676_eb207f0c6d_z.jpg)

**最高級黒毛和牛サーロインステーキ**  
但係，認真嘅再講一次  
有可能係因為香港都好易食到鹿児島牛  
所以我絕對有理由相信我覺得唔特別唔驚艷係正常嘅  
佢唔係唔好食，仲好新鮮㖭  
只係可以解釋為香港都可以成日食到呢隻牛嘅味  
結論就係：「好食嘅，但好普通囉。」  

[![](https://c1.staticflickr.com/5/4204/34422502043_7024bd98e2_z.jpg)](https://c1.staticflickr.com/5/4204/34422502043_7024bd98e2_z.jpg)

前菜**生ハムサラダ**  
成碟嘢都係凍嘅  
片肉硬崩崩好似仲有啲未溶雪咁喎  
肉味係有嘅不過見到都見到啲雪味啦係咪  

[![](https://c1.staticflickr.com/5/4282/34422502613_691c53dfc9_z.jpg)](https://c1.staticflickr.com/5/4282/34422502613_691c53dfc9_z.jpg)

**伊勢海老** （ハーフ）  
唔知點解枱枱都有嘅龍蝦  
我以為係嚟錯咗  
用牛油煎過係唔錯嘅  
龍蝦都有佢陣獨有嘅味道  
雖然我本身係唔鍾意食龍蝦  
不過呢一隻，我唔討厭佢  
可能因為新鮮啦牛油啦同陣臭龍蝦味唔太出  

[![](https://c1.staticflickr.com/5/4209/35191195456_bfe6c8bffe_z.jpg)](https://c1.staticflickr.com/5/4209/35191195456_bfe6c8bffe_z.jpg)

除咗牛之外仲叫咗個**海鮮盛り**  
有蝦有魚有帶子  
係新鮮嘅，未到「哇好好食」嘅興奮程度咁樣  

[![](https://c1.staticflickr.com/5/4225/34844595640_358fc3e1b5_z.jpg)](https://c1.staticflickr.com/5/4225/34844595640_358fc3e1b5_z.jpg)

**汁物**  
用赤味噌... 香嘅... 唔太鹹嘅...  
自己响屋企都煮得到嘅...  

[![](https://c1.staticflickr.com/5/4287/35101617831_8e836f5cf1_z.jpg)](https://c1.staticflickr.com/5/4287/35101617831_8e836f5cf1_z.jpg)

**シャーベット**  
細細一粒pie，未算好有誠意  
是但啦...（無力感）  

[![](https://c1.staticflickr.com/5/4230/35101618041_65c01a1599_z.jpg)](https://c1.staticflickr.com/5/4230/35101618041_65c01a1599_z.jpg)

**お茶**、**ビール**  
唔想飲咖啡啦，茶算啦  
千祈唔好同今日飲過嘅茶比較就OK  
至少茶可以消滯  
啤酒係另外嗌，隊咗兩杯  
  
今日都算好唔稱心  
飲完酒早啲返去瞓希望今日快啲過啦  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](http://www.hidie.net/2017/06/happy-days10d9n.html)