---
title: '[Happy Days！鹿児島宮崎！] Day 9：うなぎの末よし'
date: 2017-06-19T09:43:00.000+08:00
draft: false
aliases: [ "/2017/06/happy-days-day-9.html" ]
tags : [travel - 日本（九州西海道）・ 大隅薩摩鹿児島と日向宮崎]
---

鹿児島鰻魚嘅養殖量係日本第一  
但原來要食又要就腳係唔易搵  
所以都係去返就近嘅天文館裡面  
有80年以上嘅老店：**うなぎの末よし**  

[![](https://c1.staticflickr.com/5/4205/34423349253_0bda53c4ed_z.jpg)](https://c1.staticflickr.com/5/4205/34423349253_0bda53c4ed_z.jpg)

**うな重**（梅）、**うな丼**（小）  
啲鰻魚全部細細塊咁無得食好可憐？  
非也！其實特登叫最最最細嘅  
一來brunch時間唔太肚餓  
二來係諗住試少少嘢然後出去再食其他嘢  
食多兩樣嘢梗係好過一嘢塞爆個肚啦  
  
鰻魚香滑肉腍身  
新鮮、肥漏漏、醬汁香甜  
飯軟糯重米味  
「重」就啲飯裡面冇汁  
啱我因為我唔鍾意汁呀湯呀同飯一齊食  
「丼」就係丼，上面餸下面飯with汁咁  
  
湯係白味噌，都幾濃吓～  

[![](https://c1.staticflickr.com/5/4273/34423349463_b926d90c4c_z.jpg)](https://c1.staticflickr.com/5/4273/34423349463_b926d90c4c_z.jpg)

另外點咗碌**肝串焼**  
鰻魚就好容易食到嘅  
但佢係鰻魚膶喎  
濃縮咗鰻魚味嘅鰻魚膶喎  
同鰻魚飯同款嘅醬汁醃過再炭燒  
濃濃鰻魚味加上膶獨有嘅味道再配埋甜美嘅醬汁仲有陣炭烤味  
好好食！真係好好食！  
  
～滿足～  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](http://www.hidie.net/2017/06/happy-days10d9n.html)