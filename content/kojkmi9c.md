---
title: '[Happy Days！鹿児島宮崎！] Day 9：和心創菜 味菜み － 溶岩焼き'
date: 2017-06-21T09:18:00.000+08:00
draft: false
aliases: [ "/2017/06/happy-days-day-9_21.html" ]
tags : [flavor - 行膳積腹, flavor - 飲！, travel-日本-鹿兒島宮崎]
---

食鹿児島嘅肉類除咗以[しゃぶしゃぶ](https://hidie.net/kojkmi4c/)、[蒸し、揚げ](https://hidie.net/kojkmi5e/)、[炆](https://hidie.net/kojkmi5b/)、[炊き](https://hidie.net/kojkmi6m/)烹調之外  

![](/images/kojkmi9c1.jpg)

仲有鹿児島桜島嘅火山岩石所造成嘅岩石板**溶岩焼き**！  

![](/images/kojkmi9c.jpg)

較早前已經book座位嘅關係  
未坐低啲小食就晌枱面  
雖然個樣係ready to eat  
但係都唔係就咁就擺入口食嘅  

![](/images/kojkmi9c2.jpg)

枱中間有個炭爐  
嗱，我齋book位不過未order嘢食  
明明係想食溶岩焼き點解嗌都未嗌就變咗炭燒呢？  

![](/images/kojkmi9c3.jpg)

因為呢間嘢嘅前菜唔係就咁一兜兜  
係要自己一路燒一路飲吓酒嘅  
俾炭燒過嘅蝦呀魷魚乾呀極之香  
送酒堅一流！！！  

![](/images/kojkmi9c4.jpg)

今晚唔飲芋燒酎喇  
嚟杯威士忌，呢杯係**竹鶴**  
on rock無咁嗆喉  
隻酒香到爆炸，難怪咁多人鍾意飲佢  

![](/images/kojkmi9c5.jpg)

**本日の（特）お刺身盛り合わせ**  
好似咁多日都冇乜食過刺身咁  
嗌個set啦！  
就算3品都唔會有我唔鍾意食但係好常見嘅三文魚  
太好喇實在～  
唔食刺身絕對係損失  
新鮮到喊出來  
魚油豐腴又唔會有渣太perfect池喇  

![](/images/kojkmi9c6.jpg)

到主菜，**薩摩三昧溶岩焼盛合せ**  
一次過齊晒**薩摩地鶏**、**六白黒豚**同**黒毛和牛**  

![](/images/kojkmi9c7.jpg)

燒呀燒（其實係煎）  
肉肉嘅油脂咇晒出嚟  
啲肉係可以嘅可惜牛同豬都肥咗少少  
只能夠話佢哋唔係最靚嘅肉囉  
而玩溶岩焼き係一個幾得意幾道地嘅體驗  
至少都叫玩過吓吖，滿足喇～  
  
\-----------------------------------------------  
  
延伸閱讀：[Happy Days！鹿児島宮崎！ (10D9N)](https://hidie.net/kojkmi10d9n/)
