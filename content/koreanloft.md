---
title: '[韓] 韓閣 Korean Loft Cafe'
date: 2022-10-13T10:00:00.000+08:00
draft: false
images: ["/images/koreanloft.jpg"]
tags : [flavor - 行膳積腹, satisfaction - 黃店懲罰日]
---

雖然我唔係泡菜國子民  
但其實[김밥](https://hidie.net/azooms/)同비빔밥係我其中一樣嘅comfort food呢...

![](/images/koreanloft1.jpg)

**牛骨例湯 | 갈비탕**  
唔係[雪濃湯](https://hidie.net/busanjj3e/)咁濃郁奶白色嗰隻牛骨湯  
然而清得嚟都有牛骨味  
鹹鹹地飲落都幾暖胃  

![](/images/koreanloft2.jpg)

**石鍋飯（牛肉）| 돌솥밥（쇠고기）**  
有生蛋啦牛肉啦芽菜翠玉瓜菠菜同甘筍絲好豐富  

![](/images/koreanloft.jpg)

梗係要落埋拌飯醬先食啦！  
即係咁，用料新鮮所有嘢輕輕調味  
牛肉滑溜滑溜又有牛味  
就算全生蛋都唔會有腥味  
再加埋係咪都會將啲嘢變得勁香嘅麻油  
石鍋底仲要有飯焦喎  
點會唔好食啫？！  
  
拌飯最正嘅地方係唔講唔覺就食咗好多菜  
感覺相對身體無咁大魚大肉大負擔  
而鍾意石鍋飯因為可以食到最後都係熱  
（飯焦！飯焦！飯焦！！！）  
食完真係會好滿足㗎～  

![](/images/koreanloft3.jpg)

石鍋飯呢家嘢，清兜係完全無難度（呵呵）  
