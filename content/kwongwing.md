---
title: '[港] 光榮冰室'
date: 2022-10-05T10:00:00.000+08:00
draft: false
images: ["/images/kwongwing.jpg"]
tags : [flavor - 行膳積腹, satisfaction - 黃店懲罰日]
---

第一次响荃灣嗰間見無人就入去試吓   
不過之後幾次都係去咗深井食  
唔係好味而係個份量大啲加上唔使等位  
下午茶個量就似一般茶記午餐咁  
正餐就似兩個人先食得晒咁  

![](/images/kwongwing1.jpg)

**星洲炒米**  
唔夠香辣亦都唔夠乾身    
咪普通少少香料嘅炒米粉咁  

![](/images/kwongwing2.jpg)

**經典豬扒包配薯角**  
豬扒juicy個包上枱都係熱辣辣嘅  

![](/images/kwongwing3.jpg)

係沙律醬唔係千島醬，真好！  

![](/images/kwongwing4.jpg)

**涼瓜牛肉飯**  
涼瓜爽口唔苦，無咩涼瓜嘅特色  
牛肉都唔入味呀  
一般般嘅碟頭飯咁囉  

![](/images/kwongwing.jpg)

**叉燒炒蛋飯**  
份！量！好！巨！形！  
啲蛋唔使錢咁鬼咁多  
味道就okay嘅，蛋都係滑叉燒都腍身咁啦  

![](/images/kwongwing5.jpg)

**生滾沙牛窩蛋麵**  
哈哈個樣好嘔心  
唔係出色嘅沙爹牛  
係就係熱辣辣不過啲麵就搞到「煮」淋晒  
食到後期成pat嘢咁...  

![](/images/kwongwing6.jpg)

**芝腿西多士**  
鹹甜撈埋個味其實唔錯  
都係一般下午茶小食比粉麵飯穩陣好多  

![](/images/kwongwing7.jpg)

**生炸大雞髀配薯角**  
外脆炸內爆雞汁同雞油  
幾鹹香，食晒成隻都飽到成隻嘢咁  

![](/images/kwongwing8.jpg)

因為隻髀唔止大過我隻拳頭  
簡直係同我塊面差唔多大（！！！）    

![](/images/kwongwing9.jpg)

無咩嘢通常都會配紅豆冰    
好足料超多紅豆蓉  
個花奶都落唔少，唔錯嘅算係...    
