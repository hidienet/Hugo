---
title: 'KXL 經典款閃電褲'
date: 2023-01-19T08:30:00.000+08:00
draft: false
images: ["/images/kxl.jpg"]
tags : [glamorous - 裝身]
---

衣櫃裡面係無瑜伽褲同[leggings](https://hidie.net/uniqlodisney/)  
因為根本唔會着...  

![](/images/kxl1.jpg)

但係新一年，買咗孖閃電褲畀自己 XDDD  

![](/images/kxl2.jpg)

個包裝泡泡袋又幾靚喎衰鬼  

![](/images/kxl3.jpg)

**KXL Taiwan 經典款閃電褲**  
新入手就是經典嘢就最啱  

![](/images/kxl4.jpg)

防偽標籤，證明自己冇買錯大陸仿冒嘅上海珂宣尼keexuennl  
（雖然呢條褲都係大陸造嘅）

![](/images/kxl5.jpg)

開袋後已聞到佢隻「植物香氛精萃」個味

![](/images/kxl.jpg)

滑滑嘅彈性褲一條  
free size嘅  
體重45-85kg（e？我有時唔夠㗎喎...）  
身高150-175cm都適合着  
無縫編織，延展性好好  
有分區壓力，長時間著住都好舒服  

![](/images/kxl6.jpg)

咁有彈性當然係膠褲一條  
90% Nylon同10% LYCRA®  
着落涼涼地唔箍亦唔會因為我腳短而鬆垮垮  
而褲嘅裡面含咩**美膚膠囊助劑**  
即係內有**咖啡因**、**膠原蛋白**同**植物香氣**  
話說可以保水緊緻修護一次過  

![](/images/kxl7.jpg)

個logo真係幾醜樣吓  
不過都係著重佢嘅「功能性」為主  

![](/images/kxl8.jpg)

雖則有前X後雙U呢啲收下腹同挺pat設計  
前面幅布做得好好，唔會有camel toe  
然而都唔太覺我個扁平pat有趷趷  
（知喇知喇，做運動做少啲先會趷吖嘛）  
對腳依然好粗；also好短  
條褲冇話包長腿 I know  
  
冇咩大所謂啦，佢做居家褲其實都好okay    
瞓覺我就唔係着佢  
加上恥力低死都唔會着佢落樓㗎喇  
頂多約佢去後樓梯丟垃圾㗎啫  
