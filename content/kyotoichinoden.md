---
title: '[日] 京都一の傳'
date: 2019-05-11T22:53:00.001+08:00
draft: false
aliases: [ "/2019/05/blog-post_11.html" ]
tags : [flavor - 行膳積腹, flavor - 螞蟻族]
---

十九幾年冇去過京都  
又預咗短期內都去唔到  
咪唯有食吓啲京都嘅慰藉吓心靈同內臟囉…  

![](https://3.bp.blogspot.com/-3dC-N6vsetY/XNZgdjWwQ_I/AAAAAAAAI4M/2kkyeBvzU1sQoMvrHGXqCs3i7ddbsN0YACLcBGAs/s640/IMG_20190510_200923.jpg)

**八寸**  
八樣前菜  
個裝盤係一の傳個「一」字  
食嘅次序都係同寫一字一樣由左至右  

![](https://1.bp.blogspot.com/-D-V_AVhzUSo/XNZgnAbHQlI/AAAAAAAAI4U/wbTARwxsbE0_ZkjGEZFSrGK-OAJx8IM5wCLcBGAs/s640/IMG_20190510_200928.jpg)

**イクライクラ冷やし茶碗蒸し**  
小小一杯嘅凍嫩滑燉蛋上面有粒粒三文魚籽  
滑滑嘅感覺中加埋魚子濃郁味道嘅衝擊  
**胡麻豆腐**  
沖繩用花生磨咗再凝固成花生豆腐  
胡麻豆腐就係京都嘅版本  
用白芝麻整好凝固，食落啖啖芝蔴味  
唔係嫩滑亦唔會韌身  
加埋佢個枕崎鰹魚湯汁就啱啱好  
**茄子のおかき揚げ**  
脆米包住煮到腍腍嘅矮瓜再去炸  
超脆嘅外層同又腍又濕嘅主體既好食又足玩味  
**山桃蜜煮**  
糖煮babyberry，甜甜之中有微微嘅酸味  
哎吔吔又好開胃㖭…  
**帆立日本茶揚げ**  
帆立貝上面有啲茶(渣?)  
茶唔會澀仲好提鮮，係帆立貝個鮮！  
![](https://4.bp.blogspot.com/-Xp0sepi5Rbc/XNZguGbfqiI/AAAAAAAAI4Y/wUC-XvLqgO4XJpU0bbOSWqTjaHJ8MrzRQCLcBGAs/s640/IMG_20190510_200931.jpg)  
**イカのちり酢かけ**  
柚子醋輕輕浸住紋甲魷魚  
魷魚刺身嘅黏黏感得以保留  
**鳥の胡麻酢掛け**  
炸雞配青瓜蓉醋  
好脆好脆嘅炸雞但係一啲都唔油膩  
**マグロ醤油漬け寿司**  
吞拿魚刺身用醬油醃過  
夠晒味完全唔駛再加わさび增鮮  

![](https://1.bp.blogspot.com/-anqrMwu7ZWA/XNZg2-zGV6I/AAAAAAAAI4c/A810wd1WH1EnAU22ggom39_JPCkWISEdQCLcBGAs/s640/IMG_20190510_202421.jpg)

**炊合 野菜のすり流し**  
是日野菜係煮矮瓜  
清甜軟滑嘅矮瓜加沙沙嘅湯汁  
唔會鹹可以成碗啪入口  

![](https://2.bp.blogspot.com/--qoVFgQDUhw/XNZhDCQk-sI/AAAAAAAAI4o/j6XbWEXulnUvgdHoBKSVfGiDyaaZQKc-QCLcBGAs/s640/IMG_20190510_203126.jpg)

**向附 和牛炙り寿司**  
個日籍廚師會即場將兩邊生和牛用噴槍燒  

{{<youtube V1KxrQS4cYw>}}

（去片～）  

![](https://4.bp.blogspot.com/-nhfmdPRsOV4/XNZhTLvOpsI/AAAAAAAAI4w/-QL_qJXkMJcwQ5CGDQSvVp672m7P0wq9ACLcBGAs/s640/IMG_20190510_203230.jpg)

燒好個面層就猛咁咇啲油出嚟  
香嘅，不過真係成口油嘅哈哈哈～  

![](https://4.bp.blogspot.com/-Z2RHx_nQ_k4/XNZhkntabFI/AAAAAAAAI48/dbJ4XeNWD5we_RM-IC16b4UpehYba_towCLcBGAs/s640/IMG_20190511_134516.jpg)

**御椀 蟹餡掛け鰻出汁卷卵**  
厚厚嘅玉子燒加更厚更香嘅燒鰻魚  
再加埋有一絲絲豪氣蟹肉絲嘅non-粉漿芡汁  
好好食呢～  

![](https://1.bp.blogspot.com/-Pm8SXoJ_2E8/XNZhswOQwFI/AAAAAAAAI5A/FVK-vFVJHGgfSA1boOBJNwqCdmFQpGuZwCLcBGAs/s640/IMG_20190510_204915.jpg)

呢間京都店有百年歷史（1927年創業）  
响京都唔算真係老店  
但都唔少人愛上呢間嘢最最最出名嘅西京漬  
咁當然响舖頭食就會係識西京焼き  
**焼き物 蔵みそ漬け 銀鱈**  
甜甜嘅麵豉醃銀鱈魚  
魚肉本身油脂多  
醃咗之後魚肉超超超彈牙  
而且鮮魚嘅味道再加多一份層次  
好食好好食，如果魚皮位多啲就更好喇  
（因為少咗嘅魚皮好脆口超好味）  

![](https://2.bp.blogspot.com/-Q4I-d9HKxNk/XNZh0hYADeI/AAAAAAAAI5I/o8Z2ypRCvkorA2HU7OEwvbFCfi4WCIl0QCLcBGAs/s640/IMG_20190511_134530.jpg)

**焼き物 蔵みそ漬け 銀ひらす**  
另一種魚係銀鰤鯧  
當然冇銀鱈魚咁厚身咁多油脂  
不過就係因為佢咁瘦  
就食到更濃味嘅舊麵豉  
同好踏實嘅魚肉  
銀鱈魚係好好食但係佢都唔差呀各有各好  

![](https://2.bp.blogspot.com/-voGT-7ypQ1A/XNZiFVedU-I/AAAAAAAAI5g/qVAH8BgZqp8JkrSVLyIzrF9JDpVla-_QQCLcBGAs/s640/IMG_20190510_205040.jpg)

**食事 味噌汁**  
小小一碗仔麵豉湯  
赤麵豉個色深啲啫唔會好鹹嘅  

![](https://4.bp.blogspot.com/-2Cf_VER1t5U/XNZh-GLK08I/AAAAAAAAI5Y/4GhTx-XfM98s7sAjVAY7-gTMKE_2lF0RwCLcBGAs/s640/IMG_20190510_205010.jpg)

**食事 福井県產 コシヒカリ 御飯**  
用土釜煮同裝，夠保溫  

![](https://2.bp.blogspot.com/-NkqtSkweZqQ/XNZiLD3M0XI/AAAAAAAAI5k/fU4aaXt4Lu8sWZHxVUHpHv1aXcHuag_8wCLcBGAs/s640/IMG_20190510_205046.jpg)

A5等級嘅越光米  

黏黏軟糯咁，good～  

![](https://4.bp.blogspot.com/-LuAi1lGpSLQ/XNbhywGi7oI/AAAAAAAAI7Q/_I2HfFr-HcgOhfNBgYXMuSPbg5gNvdONQCLcBGAs/s640/IMG_20190510_205016.jpg)

**食事 香の物**  
吖～ 個梅子漬青瓜好夠酸好好食  
其他京漬物都好爽脆唔會好鹹  
送唔送飯就咁啪都好味  

![](https://2.bp.blogspot.com/-2XS8Ry7SJiA/XNZiqwgrV2I/AAAAAAAAI6E/ipZaPBymHYcTyQn8gDI2kjC7rzlfql6OgCLcBGAs/s640/IMG_20190511_135000.jpg)

**水物 デザート**  
是日甜品係黑蜜黃豆粉蕨餅  

![](https://3.bp.blogspot.com/-UAIA3F30Drc/XNZiw5e8PsI/AAAAAAAAI6M/vhdyNwwHvZ4Z89kJa6Jd2RyGniWqPpLMwCLcBGAs/s640/IMG_20190510_212003.jpg)

黑蜜自己落嘅  
唔好淋晒响個面喎  
否則就食唔到黃豆粉啲乾碎碎喇  
又香又甜咁蕨餅腍身帶微微韌  
黃豆粉係粗粒raw raw嘅感覺唔錯  
黑蜜個甜味好出有同黃豆粉好夾  
大家唔會互搶味道啊  

![](https://4.bp.blogspot.com/-i1v6N7_2ySs/XNZi5ACMkcI/AAAAAAAAI6Q/y7qCSryaS-scUEA-9M9oOWNwPHLkSKkWwCLcBGAs/s640/IMG_20190510_211929.jpg)

**水物 京都抹茶**  

![](https://3.bp.blogspot.com/-fUF6UaoUGXs/XNZjFFaUOXI/AAAAAAAAI6Y/loIFBhF3TH4_p7GTbvTlP5aaLE8GMBDVQCLcBGAs/s640/IMG_20190510_211938.jpg)

唔係細細杯hea綠茶  
係一大隻碗嗰種傳統起泡唔甜京都抹茶  
中和晒成餐嘅鹹鹹甜甜味道  
作為呢餐完美嘅句號  

![](https://1.bp.blogspot.com/-1GnulWP5-pg/XNZjNtWTZmI/AAAAAAAAI6g/B5h_oIC-xfkbaxXiQEX6sALbI23GELGwgCLcBGAs/s640/IMG_20190510_202301.jpg)

張和紙餐墊幾靚～  

![](https://1.bp.blogspot.com/-HH37nDMEvsE/XNZjVy2aPYI/AAAAAAAAI6o/sqq1hgqGDiEQA2vUD5RcGyXs3rUkWzUvgCLcBGAs/s640/IMG_20190510_200702.jpg)

同本店最最最大嘅分別係冇！酒！飲！！！  
而最唔“日本”係呢杯凍水，冇冰响裡面！  
（雖然間舖啲冷氣開得好勁，怕凍嘅記得帶外套）