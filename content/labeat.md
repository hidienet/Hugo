---
title: '[歐] LAB EAT Restaurant & Bar'
date: 2020-11-14T09:30:00.000+08:00
draft: false
images: ["/images/labeat.jpg"]
tags : [flavor - 行膳積腹,  satisfaction - 黃店懲罰日]
---

對於好耐冇見嘅friend子  
真係要一齊食得開懷啲！   

![](/images/labeat1.jpg)

**LAB EAT 風乾火腿拼盤 (80g)**  
有人未到就已經嗌肚餓  
所以就放棄食物早過人就會凍咗嘅lunch set  
食呢個有4種唔同時間風乾熟成肉乾就擺幾耐都得  
就咁睇顏色都知食咩先後啦  
時間短就肉滑啲；長時間就濃郁啲  
各有各喜好，「我全部都要」咁就最好～  

![](/images/labeat.jpg)

**海鮮拼盤（半份）**  
未知有幾大食前就叫少啲試多啲  
中間隻蝦可以揀紅蝦同龍蝦  
我就麻麻龍蝦就揀紅蝦  
隻蝦勁多膏蝦肉彈牙  
但就食到對手紅晒有排抹  
除咗蝦仲有鮑魚活蜆翡翠螺  
樣樣都好新鮮，鮮甜好咬不在話下  
只係有少少後悔唔嗌全份咁啫...

![](/images/labeat2.jpg)

流緊嘅Raclette好吸睛（bling）  

![](/images/labeat3.jpg)

**熱溶法國流心芝士配香草烤薯及意大利煙火腿**  
香軟芝士 x 柔軟有煙燻味嘅鮮火腿 x 熱辣辣新鮮蔬菜  
美味嘅熱salad呢～  

![](/images/labeat4.jpg)

**Peroni Nastro Azzurro Draught**  
有佳餚有朋友點可以無美酒？  
開心嘅話就咁意大利啤酒都已經夠高興（yeah～）  

![](/images/labeat5.jpg)

**10小時慢煮西班牙BB羊排骨 (500g)**  
哈哈哈，主菜們等咗好～ 耐～ 先上菜  
耐到個地步係以為即叫即整要等足10－12粒鐘咁  
然而食入口就知佢值得等  
羊肉軟軟滑唔會羶  
一咬就齒得開完全骨肉分離無難度  
面層燒得焦香，肉味又滲落薯角  
整體完成度高好美味！  

![](/images/labeat6.jpg)

**12小時慢煮美國一級小牛排 (500g)**  
痴線，就咁兩盤肉已經加埋成kilo  
不過呢件牛肉嫩嘅程度  
實在無辦法唔食佢  
味夠香肉質嫩裡面仲要係juicy嗰隻  
  
  
呵呵呵食得好放加飽到上腦  
酒、肉、朋友真係缺一不可啊！（muah～）  
