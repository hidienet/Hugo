---
title: 'Last Day'
date: 2021-02-19T17:45:00.000+08:00
draft: false
images: ["/images/lastday.jpg"]
tags : [lifestyle - 生活與生存]
---

對上一次留長頭髮係10年前多少少    
入嚟呢間公司無幾耐就一直以短頭髮示人  
而家，頭髮又長返晒...  

![](/images/lastday.jpg)

呢本紀念冊已經買咗好多年  
平日有心愛嘅同事走就會畀佢哋填  
今次，一次過打爆晒  
好多謝大家都有乖乖親手寫嘅每一個字  

![](/images/lastday1.jpg)

諗咗送咩散水餅好  
最後都係每樣親手包  
咭仔逐張寫希望大家收到我嘅心意啦～      

![](/images/lastday2.jpg)

擒日嘅team lunch  
多謝一直令我任性嘅上司  
「阿姐，好人一生平安啊～」  

![](/images/lastday3.jpg)

最後一個lunch  
一定係同最最最愛嘅同事食  
有真係好好好愛錫全宇宙最索[嗰個](https://hidie.net/queenofsiumai/)    
傻傻咁而見到佢就會有快樂嘅自帶購物頻道[嗰位](https://hidie.net/babyganics/)  
同比女人更清楚養和生仔有薑水嗰隻熊貓  
啊啊啊啊啊！最親愛嘅[秘書](https://hidie.net/turnipcake/)冇得嚟食 TT  
我哋要再見呀～～～  

![](/images/modi.jpg)

然後再有明明好忙都突然有同經理嘅coffee break  
原來好好傾㗎佢！  

![](/images/lastday4.jpg)

相比我嗰少少嘢  
連同新春呢啲堅係小巫見大巫  
上上下下嘅都咁好  
  
嗰件全世界最nice嘅男同事  
又有**介乎法國與旺角的詩意**最最最溫柔嘅男同事  
（準備定206條肋骨畀男友打斷）  
周圍都係情報嘅女同事們  
唔同department合作過認識過  
平日pantry撞口撞面嘅  
每朝都見到嘅靚靚receptionist  
當我係女咁嘅pantry姐姐  
超好傾但係竟然係第一次同佢lunch嘅遊歷型經理  
好客氣嘅OA哥哥弟弟  
做嘢好惡但係平日見到又好talk得又好笑容嘅董事們  
非常幫得手嘅IT  
見住啲單身到拍拖結婚生仔嘅隔離team秘書  
幫我做埋獵頭公司嘅HR  
唔係咁都冇得响度過到10年...  
仲有好多好多好多  
今日個goodbye mail其實都唔知有冇send得晒咁多人  
不過最正個mail我仲要打錯自己個電話  
果然要做嘢就係會做錯嘢哈哈哈 XDDD  
（thank you finance姐姐，果然數字呢家嘢妳敏感過我好多）  
  
好喇，唔矯情唔會眼淚  
係時候進入新嘅一頁  
大家都要平安健康快樂啊！  
（疫症期間唔xoxo唔除罩唔影相握手唔抱抱）  
