---
title: '[糖水] 玉葉甜品 - 海帶綠豆沙'
date: 2017-09-25T15:42:00.000+08:00
draft: false
aliases: [ "/2017/09/blog-post_25.html" ]
tags : [flavor - 螞蟻族]
---

好一碗滋潤身體又滋潤埋心靈嘅糖水  
  

[![](https://c1.staticflickr.com/5/4400/37001307905_b5170910c2_z.jpg)](https://c1.staticflickr.com/5/4400/37001307905_b5170910c2_z.jpg)

一上枱，心裡面個os：  
「哇！啲海帶使唔使咁大塊呀？」  
差啲想問人拎刀叉  
實行優雅地食呢塊海帶囉  
  
响香港呢個淘汰比任何嘢都嚟得突然嘅情況下  
呢個檔仔過咗成百年居然仲屹立不倒  
（第五代喇都未溏心風暴）  
  
價錢唔貴（仲要講緊喺中環食嘢）  
味道樸實用料充足  
綠豆沙經長時間熬煮  
軟綿至於起足沙  
糖水唔會超甜  
大大塊嘅海帶軟滑但唔會煲爛  
真係就算响屋企好用心都未必煲得出咁靚  
  
雖然擁有住虛寒嘅體質  
不過天氣咁熱加上又唔係成日食  
偶爾先嚟一碗之嘛無所謂啦