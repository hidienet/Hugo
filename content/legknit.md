---
title: '[leg] 日本レッグニット(Legknit) 着圧ソックス'
date: 2022-10-15T09:30:00.000+08:00
draft: false
images: ["/images/legknit.jpg"]
tags : [glamorous - 蛋臉以外]
---

留响屋企太耐郁得太少  
雖然對腳都仲未水腫  
但都要防範於未然  
之前對[Dr. Scholl](https://hidie.net/drschollqtto/)啲橡筋着鬆咗十世  
原本諗住行吓donki睇吓對Slim Walk...  

![](/images/legknit.jpg)

**日本レッグニット(Legknit) 着圧ソックス**  
點知，佢哋一對只係十！蚊！  
係港幣十蚊！仲平過香港啲百円店！！！  
求其啦咩sleeping sock同日間嘅都買吓啦！  
  
最左起有XYLITOL涼感嘅瞓覺壓力襪  
中間都係含XYLITOL涼感嘅daytime款  
右邊嘅亦係daytime用不過就係基本款唔係涼感嘅  
晌香港啲濕熱天氣無可能唔買涼感款囉  
瞓覺款露趾日間款包冚嘅  
  
全部質地都係Polyester本體同拉力來源嘅Spandex  
而涼感款的確係無基本款咁焗身  
無論日夜版都係劃一ankle位27hPa小腿肚24hPa  
都係膝頭對落嘅款着落只係微微嘅緊  
因為唔似Dr. Scholl嗰對上到大髀中間所以唔會跌落  
着幾粒鐘都冇咩問題嘅無咩唔舒服  
不過畢竟都話晒着住啲膠晌身  
皮膚會乾乾地少少痕要搽足lotion  
然而搽咗lotion着膠又唔太爽身  
都係着吓除咗先搽返會最合適（麻煩）  
  
啊！效果嘛... 冇咩特別好唔好    
我根本就未水腫唔覺有冇特別  
只可以話以呢個價格入手壓力襪絕對玩得過囉～  
