---
title: '[歐] Liberty Coffee & Wine'
date: 2020-12-17T19:30:00.000+08:00
draft: false
images: ["/images/liberty.jpg"]
tags : [flavor - 行膳積腹, flavor - 飲！, satisfaction - 黃店懲罰日]
---

政府認為香港晚上6點後病毒就會聚晒响餐廳喎  

![](/images/liberty.jpg)

**Liberty Coffee & Wine**  
唯有深入虎穴買外賣返屋企播毒啦！  
（最緊要係入手咗個粉紅色襟章！！！）

![](/images/liberty1.jpg)

**Soup of the day**  
dinner set裡面嘅例湯  
今晚係濃郁味道嘅**忌廉蘑菇湯**  

![](/images/liberty2.jpg)

**鮮焗迷你法國牛角包 | mini croissant**  
嚟Liberty其中一樣最最最吸引嘅就係牛角包  
原本諗住就咁另外加兩個原裝size大牛  
點知嗌set有得加錢有迷你版  
好啦，食住個細嘅先啦～  
拎到返老遠嘅屋企都仲係暖  
酥脆香軟重牛油味  
搞到而家一邊打字個肚咕咕叫呢...  

![](/images/liberty3.jpg)

**奧地利忌廉芝士條 | Deep-fried Austria Rosti Pocket**  
即係芝士薯餅  
出面炸到脆脆口  
入面係爆香芝士薯蓉  
配酒飲超美味啦啦啦啦  

![](/images/liberty4.jpg)

**燒帶子黑松露蘑菇意大利飯 | Black Truffle Risotto with Scallop**  
買外賣最弊係焗住  
仲要餐廳通常出品最新鮮熱辣  
個飯係好香濃菇味加隻大大帶子  
不過我拎返山長水遠嘅屋企  
始終會有少少overcooked  
幸好個味道真係好好，搶返唔少分數  

![](/images/liberty5.jpg)

**西西里大蝦扁意粉 | Deep-fried Shrimp Linguine in Sicillana Sauce**  
身為蝦精嘅我  
打開盒蓋見到兩隻大蝦已經「哇！」咗聲  
隻蝦唔只係得個樣  
爽口彈彈牙到不得了  
香辣茄味意粉就算最終都有微微過熟都仲好好食啊！  

![](/images/liberty6.jpg)

**海鮮西班牙飯 | Spanish Paella**  
同risotto有少少唔同  
個paella就算咁焗都唔會overcooked  
因為本身呢個飯base係軟身少少  
而且海鮮們爆多  
幾個人分都唔會得微細細一啖就無晒咁勁滿足  

![](/images/liberty7.jpg)

**House White**  
跟餐除咗平時嘅咖啡或茶仲有紅白酒  
揀咗夠晒透心涼嘅白酒  
微酸味道同成餐都好夾呢～  

![](/images/liberty8.jpg)

Cheers for Liberty  
「除罩之後响煲底再飲過！」  
