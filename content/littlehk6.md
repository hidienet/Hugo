---
title: '[風車草劇團] 小人國 6'
date: 2017-07-09T20:00:00.000+08:00
draft: false
aliases: [ "/2017/07/6.html" ]
tags : [amusement - drama]
---

嚟到第6個「屍晨」，呢套嘢係唔會唔睇囉～  

[![](https://c1.staticflickr.com/5/4260/34969295704_6d9066cb01_z.jpg)](https://c1.staticflickr.com/5/4260/34969295704_6d9066cb01_z.jpg)

編劇、導演、監製都係**黃智龍**；  

鐵膽拖全餐創作演員繼續係風車草嘅團員**梁祖堯**、**邵美君**同**湯駿業**

再加演員**王菀之**、**白只**、(超超超鍾意嘅)**韋羅莎**、**楊偉倫**(阿卵)同**鄧世昌**

  

**<小人國> （《小人國》主題曲）**

暖場歌，死啦已經識跟住唱喇～～～

  

**<純純的愛 偷偷的情>**

嫁得出嘅「鞭鞭」（係呀朱靚芳又有新名）

同佢個細個冧咗三年嘅搞藝術嘅哥哥偷吓情咁囉

當然地俾老公撞破啦

响有錢嘅杯麵男老公同齋搞藝術無錢嘅哥哥揀喎

come on James，雖然I'm not talking about money   

但係你無錢喎無錢喎無錢喎駛Q取捨

連嗰三個腦交戰都唔駛出動啦係咪？

條友話唔介意做情夫咁又點

無錢仲要係吞口水男，死得啦

  

**<曾****・文青****\>**  

斷捨離，乜Q都掉晒佢

唔要嘅女人就byebye

掉完有返空間想要嘅囝囝可以嚟晒

  

**<八個特攻去旅行>**

成班特攻去東京旅行

特唔特能都好

總之硬係麻煩多多

一時又話要分開行返酒店先

一時又有人遲起身拖垮晒啲行程

一時又話食呢樣好但係嗰個又話食嗰樣好

係㗎喇，一班人去又俾晒一兩個人plan

然後一個二個唔滿意之前唔出聲

去到先媽媽聲嘅人大把啦

你同我梗有一件喺左近

  

**<Hong Kong「黑的」>**

O! 兩件KOL遊客嚟到香港喎

梗係要感受吓香港遊客肯定最地道嘅hard dick黑的啦！  
銅鑼灣去灣仔咁近，的士佬載你都有味  
當然要諗辦法先上到車啦  
（我係瞓响地㗎喇輾過我吖笨！）

上到去唔係唔聽吓秒秒幾百萬上落幾百部電話嘅遺言式message對話嘛  
仲有仲有唔好漏咗字字珠璣嘅問候式語句  
程車咁鬼正唔係話咁快就要落車呀？   
兜路啦please～ 咪錶一秒幾百跳起yeah  

點少得喪踩油chok車  
最最最緊要開返個live  
哈哈哈實在太好玩喇

  
**<辦公室WhatsApp大作戰>**  
响辦公室有用WhatsApp嘅又點會有放工放假時間吖？  
切記切記切記睇清楚group先send呀  
俾老細見到你真實意見就唔好意思啦，sorry～

  
**<常識姐 Vs Mr. Panda（藥用篇）>**  
由細聽到大 x 近年播到睇包裝都聽到有聲嘅藥品廣告個同slogan  
再加埋食字家食藥十碗水煲二十個鐘煲剩一碗嘅濃縮版  
藥到必定病除，笑死咗嘅人係唔會再有病㗎喇～  
**<正能量殺手>**  
諗嘢正面啲，正面啲  
你嘅個世界就會好美好㗎喇  
...好似係 －－|||  
**<基米高（十年後又再）襟冰****襟冰再****襟冰****\>**  
馮陳美嬋唔再同基米高爭嘢  
成身都係肉嘅Heidi（頂！）同萬世無職升嘅店員Christine Law繼續係咁囉  
亂入咗條"loud zone"後又突然好姊妹mode again and again  
（翻白眼mode，有啲悶囉）  
**<老闆矛盾操>**  
老闆嘅相關語，前言不對後語係正常嘅  
唔係跟咗官咁耐唔知官姓乜呀嘛？  

一句講晒：舊嘢炒得太爛新嘢就好爆笑。  
（值得入場睇嘅，加油～）  
  
  
\-----------------------------------------------  
  
延伸閱讀：[\[風車草劇團\] 小人國 5（+ 4、2、1）](https://www.hidie.net/2015/07/5-421.html)