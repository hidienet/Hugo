---
title: '[icecream] Lotte - 爽 抹茶ティラミス アイス'
date: 2019-03-26T16:23:00.000+08:00
draft: false
aliases: [ "/2019/03/icecream-lotte.html" ]
tags : [flavor - 螞蟻族, flavor - say cheese]
---

悶熱嘅天氣… 都真係要爽一吓呀…  

![](/images/lottamachaice.jpg)

抹茶tiramisu味  
即係平時去日本餐廳嗰啲tiramisu  
個咖啡轉咗抹茶嘅甜品  

![](/images/lottamachaice1.jpg)

一般係木仔盒夾心上下層裝住  
（封面嘅右下角個樣）  
而呢個就四格格仔綠白白綠  
爽得嚟軟滑好似食緊雪咁  
但係又唔會太清似齋食緊冰咁  
抹茶個味都嘅濃  
亦唔會太甜  
至於個mascarpone味嘛…  
唔特登睇返個盒蓋都唔知原來係芝士味  
（加上認知嘅tiramisu係必含芝士啦）  
以為係香甜牛奶呀煉奶嗰啲味咋  
我明白mascarpone係啲淡味芝士  
然而唔會冇味到呢個程度嘅…  
  
就咁當抹茶牛奶雪糕咁食係幾爽嘅（笑）