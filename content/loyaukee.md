---
title: '[港] 滷友記'
date: 2022-10-18T10:00:00.000+08:00
draft: false
images: ["/images/loyaukee.jpg"]
tags : [flavor - 行膳積腹]
---

同佢一樣都鍾意去打冷食滷水鵝  
咁都唔係可以日打夜打㗎嘛  
（秘書K就可以日夜non-stop打邊爐ㅋㅋ）  
佢突然提起話有間滷水嘢都幾好味  
又跟住佢去食囉...  

![](/images/loyaukee1.jpg)

**滷水金錢肚拼滷水牛筋手造爽脆米粉（滷水湯）**  
牛肚新鮮一咬就斷  
滷水料 x 滷水湯有飄香豉油味  
呢間嘅滷水唔算好重香料味  
勝在啲嘢夠入味之餘無搶到食材本身個味    
米粉晶瑩剔透咬落爽脆  
不過冇乜米味就真嘅  

![](/images/loyaukee2.jpg)

牛筋牛筋牛筋！  
夠漿口我幾鍾意啊（心）  

![](/images/loyaukee3.jpg)

**滷水金錢肚拼滷水豬大腸手造爽脆米粉（滷水湯）**  
見佢成日都嗌豬大腸嘛咪都試吓  
腸衣腍身唔韌裡面啲肥膏整走晒唔會肥漏漏  
個滷水依然入味，唔錯嘅！  

![](/images/loyaukee4.jpg)

嘢飲有得揀自家製嘅**陳皮冰糖燉檸檬**  
味道唔錯有陳皮香但唔會苦  
冰糖燉檸檬酸酸甜甜咁，幾好味～  
