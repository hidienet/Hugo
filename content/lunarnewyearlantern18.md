---
title: '戊戌年元宵綵燈會'
date: 2018-03-02T23:02:00.002+08:00
draft: false
aliases: [ "/2018/03/blog-post.html" ]
tags : [amusement - exhibition]
---

元宵嘛，咪去睇吓花燈囉...  

![](/images/lunar18z1.jpg)

燈唔多㗎只係得一條池嘅範圍  

![](/images/lunar18z2.jpg)

主題係《魚躍香江樂滿城》  

![](/images/lunar18z3.jpg)

所以係一池飛起嘅魚  

![](/images/lunar18z4.jpg)

魚呀魚  

![](/images/lunar18z5.jpg)

同埋魚  

![](/images/lunar18z6.jpg)

啊，魚到悶喇！  
  
唔係話佢哋唔靚  
但係真係唔太吸引囉其實  
位又窄周圍仲咁多高樹  
都係擺公園草地比較適合囉～  

![](/images/lunar18z7.jpg)

咁佢另外都仲有crossover嘢嘅  

![](/images/lunar18z8.jpg)

名為《香港非物質文化遺產 – 傳統紮作技藝展示》  
係將「紮技」同「舞獅」結合嘅舞獅花燈  

![](/images/lunar18z9.jpg)

三隻唔同派別嘅南獅  

![](/images/lunar18z10.jpg)

平日都係日頭見舞獅  
夜晚睇舞火龍  
而家日落賞燈獅都幾新穎  

![](/images/lunar18z11.jpg)

同場除咗舞台嗰啲唱歌跳舞表演  
仲有本地傳統手工藝示範攤位  
呢個係**白鐵工藝**  

![](/images/lunar18z12.jpg)

工欲善其事  

![](/images/lunar18z13.jpg)

即場示範  

![](/images/lunar18z14.jpg)

而家乜Q都話活化  
白鐵界都有㗎  
好似呢啲輕飄飄嘅紙飛機首飾咁  
幾～ 得～ 意～  

![](/images/lunar18z15.jpg)

下個攤檔係**繡花鞋**  

![](/images/lunar18z16.jpg)

一針一線唔好話繡連睇都覺得眼花  
（我係針黹指數零的呢）  

![](/images/lunar18z17.jpg)

然後係**小巴水牌**  
白板上面嘅紅藍色字  

![](/images/lunar18z18.jpg)

以前就係寫上去嘅  
不過而家都係用電腦雕字喇  

![](/images/lunar18z19.jpg)

最後係買少見少嘅紮作**大頭佛**  
報紙報紙報紙然後再上色  

![](/images/lunar18z20.jpg)

有大有細嘅  

![](/images/lunar18z21.jpg)

當然會戴嚟玩吓  
但係點解變得咁恐怖㗎？  

![](/images/lunar18z22.jpg)

明明我咁鬼嬌俏嘛～  

![](/images/lunar18z23.jpg)

元宵唔少得嘅猜燈謎  
冇玩喎，我要去食飯喇bye！
