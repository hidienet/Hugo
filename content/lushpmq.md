---
title: 'LUSH Live Central 2018 @PMQ'
date: 2018-05-12T21:04:00.001+08:00
draft: false
aliases: [ "/2018/05/lush-live-central-2018-pmq.html" ]
tags : [lifestyle - 嗨啲的極樂世界]
---

一般嘅品牌活動都係賣嘢為主  
所以冇咩消費本錢嘅我好少會去  

![](/images/lushpmq.jpg)

不過今次就係專登報名嚟嘅  
**LUSH Live Central 2018 @PMQ**  

![](https://c1.staticflickr.com/1/945/42057577991_c1fa700843_z.jpg)

唔會話你知因為事先報名會有舊LUSH嘅鹼送  
係純素鹼加低污染包裝（張label紙係黏膠）  

![](https://c1.staticflickr.com/1/947/40249889230_e764a35eba_z.jpg)

啲booth主要唔係賣嘢咁做咩㗎呢？  
先進入**人權探索區**  
身為人類就要講嘅人權  
一開二嘅攤位一邊係**居港難民**面對嘅問題  

![](https://c1.staticflickr.com/1/907/42057573141_9f2159407c_z.jpg)

另一邊係講世界各地**LGBT+**平權嘅現況  

![](https://c1.staticflickr.com/1/962/42057572571_e711178edf_z.jpg)

然後係**環境保護探索區**  
講人類點破壞生態真係講到喉嚨都出血  
香港嘅話，**沉香**都係成日俾人砍伐嘅品種  

![](https://c1.staticflickr.com/1/943/40249888780_fb892e4967_z.jpg)

你唔要我唔要嘅垃圾去晒邊？  
冇嘅，咪响返你身邊囉  
方便係有代價㗎！  

![](https://c1.staticflickr.com/1/962/42057576881_86158e5c30_z.jpg)

**唔！好！再！食！魚！翅！！！**  

![](https://c1.staticflickr.com/1/952/42057576481_91498a7f77_z.jpg)

當然最打大佬可以考慮茹素  

![](https://c1.staticflickr.com/1/906/28184687128_e885594c5f_z.jpg)

嚟到**動物權益探索區**  
每次見到啲海洋館都會有好殘忍嘅海洋生物表演  
咁折墮嘅嘢唔睇好多年㗎喇我  
仲有非常照殘忍嘅皮草製造... 等... ...  

![](https://c1.staticflickr.com/1/972/42057573701_6232803b60_z.jpg)

放心啦shopaholic們  
當然唔會冇LUSH嘅嘢賣  

![](https://c1.staticflickr.com/1/955/40249887340_65e530377e_z.jpg)

貼有「**義賣產品**」標籤嘅  
買完嘢仲有得捐錢俾慈善團體  

![](https://c1.staticflickr.com/1/944/42057575711_84196010f4_z.jpg)

覺得齋睇會悶嘅可以參加**工作坊**  

![](https://c1.staticflickr.com/1/823/28184688968_5ef0e86b8e_z.jpg)

除咗照顧睇同玩嘅人士  
selfie梗係非常梗要  
大大個**charity pot**俾你喪攬狂影呀～  

![](https://c1.staticflickr.com/1/967/42057574801_c924372396_z.jpg)

有得玩有得影相唔夠嘅  
有嘢飲有嘢食啦 @**純素咖啡座**  

![](https://c1.staticflickr.com/1/981/42057574261_7ab019b847_z.jpg)

而帶著水樽嘅我就斟水飲 **Well# ([Urban Spring](http://www.urbanspring.hk/?lang=zh-hant#homepage-row1))**  
冇帶樽都有得樽租嘅  

![](https://c1.staticflickr.com/1/950/42057574431_49dab01143_z.jpg)

自己打「井水」就唔駛買膠樽裝飲品呀！  
  
  
聽日仲有，都只係玩埋聽日～