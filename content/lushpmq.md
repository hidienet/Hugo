---
title: 'LUSH Live Central 2018 @PMQ'
date: 2018-05-12T21:04:00.001+08:00
draft: false
aliases: [ "/2018/05/lush-live-central-2018-pmq.html" ]
tags : [amusement - exhibition]
---

一般嘅品牌活動都係賣嘢為主  
所以冇咩消費本錢嘅我好少會去  

![](/images/lushpmq1.jpg)

不過今次就係專登報名嚟嘅  
**LUSH Live Central 2018 @PMQ**  

![](/images/lushpmq2.jpg)

唔會話你知因為事先報名會有舊LUSH嘅鹼送  
係純素鹼加低污染包裝（張label紙係黏膠）  

![](/images/lushpmq3.jpg)

啲booth主要唔係賣嘢咁做咩㗎呢？  
先進入**人權探索區**  
身為人類就要講嘅人權  
一開二嘅攤位一邊係**居港難民**面對嘅問題  

![](/images/lushpmq4.jpg)

另一邊係講世界各地**LGBT+**平權嘅現況  

![](/images/lushpmq5.jpg)

然後係**環境保護探索區**  
講人類點破壞生態真係講到喉嚨都出血  
香港嘅話，**沉香**都係成日俾人砍伐嘅品種  

![](/images/lushpmq6.jpg)

你唔要我唔要嘅垃圾去晒邊？  
冇嘅，咪响返你身邊囉  
方便係有代價㗎！  

![](/images/lushpmq7.jpg)

**唔！好！再！食！魚！翅！！！**  

![](/images/lushpmq8.jpg)

當然最打大佬可以考慮茹素  

![](/images/lushpmq9.jpg)

嚟到**動物權益探索區**  
每次見到啲海洋館都會有好殘忍嘅海洋生物表演  
咁折墮嘅嘢唔睇好多年㗎喇我  
仲有非常照殘忍嘅皮草製造... 等... ...  

![](/images/lushpmq10.jpg)

放心啦shopaholic們  
當然唔會冇LUSH嘅嘢賣  

![](/images/lushpmq11.jpg)

貼有「**義賣產品**」標籤嘅  
買完嘢仲有得捐錢俾慈善團體  

![](/images/lushpmq12.jpg)

覺得齋睇會悶嘅可以參加**工作坊**  

![](/images/lushpmq13.jpg)

除咗照顧睇同玩嘅人士  
selfie梗係非常梗要  
大大個**charity pot**俾你喪攬狂影呀～  

![](/images/lushpmq14.jpg)

有得玩有得影相唔夠嘅  
有嘢飲有嘢食啦 @**純素咖啡座**  

![](/images/lushpmq15.jpg)

而帶著水樽嘅我就斟水飲 **Well# (Urban Spring)**  
冇帶樽都有得樽租嘅  

![](/images/lushpmq16.jpg)

自己打「井水」就唔駛買膠樽裝飲品呀！  
  
  
聽日仲有，都只係玩埋聽日～
