---
title: '[越] 孖寶越南湯河'
date: 2021-03-23T19:30:00.000+08:00
draft: false
images: ["/images/marbleviet.jpg"]
tags : [flavor - 行膳積腹, satisfaction - 黃店懲罰日]
---

好好食嘅越南小店！  

![](/images/marbleviet1.jpg)

**凍咸檸梳打 | 凍檸檬梳打**  
飲返杯順氣凍飲先  

![](/images/marbleviet2.jpg)

**越式生牛肉湯河粉**  
哎吔吔，雖然比預期中的牛肉浸得熟咗好很多  
不過味道依然好好  
湯底味夠香加埋魚露啱啱好  
牛肉肉嫩滑河粉都係滑滑的嘅  
洋蔥同香葉都好新鮮，提味一流！  
（係嘅... 如果啲牛肉再生啲就更完美）  

![](/images/marbleviet3.jpg)

**香茅豬扒 撈檬**  
嘻嘻嘻，相比叫店名嘅湯河  
我個人更鍾意撈檬啊！  
香茅豬扒味道勁香而且夠晒熱辣辣簡直係最佳食用狀態  
檬粉爽滑浸滿魚露簡直將美味再推進  
呢兜嘢真心正，私心推薦～  

![](/images/marbleviet.jpg)

**炸蝦餅**  
唔夠喉，諗住就咁粉麵追加  
但太細份又好似唔夠盡興  
原裝size係無嗌錯嘅（握拳）  
外面又脆身熱辣辣咁裡面更熱而且彈彈彈牙  
蝦味鮮香濃郁，加埋炸蒜油蔥就更香  
真係好鬼好食呢～～～～～  
