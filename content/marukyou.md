---
title: '[麵] 麵屋丸京 Maru Kyou'
date: 2022-09-19T10:00:00.000+08:00
draft: false
images: ["/images/marukyou.jpg"]
tags : [flavor - 行膳積腹]
---

食過碗[拉麵](https://hidie.net/rameniroha/)講開先知原來佢都幾鍾意食呢樣嘢  
仲話要帶我去食佢好鍾意食嗰間  
不過就話要就啱時間去唔係就要等位㗎喇  
然後meet佢嗰日嘅鐘數咁啱無人，正！  

![](/images/marukyou.jpg)

**濃湯極上拉麵 | 濃湯豚骨拉麵**  
佢話一定要揀濃湯！！！  
哇！呢隻豬骨湯真係好Q濃厚  
濃郁順滑得嚟都唔算太油膩  
幼身麵質都幾掛汁所以都唔講唔覺「飲」咗好多湯  
都因為咁搞到我有少少頂唔順 ==  
食肉獸應該至愛呢度啲叉燒  
極上嗰碗有六大塊普通版就三大塊  
六塊嗰個鋪滿隻碗都咪話唔誇張  
叉燒肉香又夠好咬  
都唔需要去揀呢度嘅「真 ‧ 叉燒」都okay  
嗰種叉燒係慢煮版本咁普通有噍頭啲  
再腍身啲嘅話反而會唔好食  
隻半熟蛋完成度高好味呢  
  
呢碗係食過最濃郁原味豬骨湯底嘅拉麵  
係有啲吃不消然而整體嚟講都唔錯  

![](/images/marukyou1.jpg)

**餃子**  
皮薄有肉香底都有焦脆，幾好嘅  
拉麵出色啲～  
  
話時話呢間嘢係日本過江龍嘅京都嘢  
但係去[京都](https://hidie.net/kyotokoyasan4d4n/)嘅話真係冇諗過要去食拉麵呢，哈！  
