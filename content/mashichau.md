---
title: '[小島怡情] 馬屎洲'
date: 2020-04-12T20:57:00.001+08:00
draft: false
aliases: [ "/2020/04/blog-post_12.html" ]
tags : [lifestyle - 港女港旅, flavor - 螞蟻族]
---

近近地就去到嘅世界地質公園  

![](/images/mashichau.jpg)

GO！  

![](/images/mashichau1.jpg)

搭個小巴就入到三門仔，好方便呢～  

![](/images/mashichau2.jpg)

行山前搵罐青島消消暑先  

![](/images/mashichau3.jpg)

途經三門仔新村  
有人住緊㗎行嘅時候唔好太嘈  
打攪人哋嘅生活係NG啊！  

![](/images/mashichau4.jpg)

好清晰嘅向上行標示（哈）  

![](/images/mashichau5.jpg)

開始行山路喇  

![](/images/mashichau6.jpg)

UP UP UP  

![](/images/mashichau7.jpg)

沿路都見到**船灣海**  

![](/images/mashichau8.jpg)

經過無盡山墳徑  
高點會有個休息吓嘅涼亭  

![](/images/mashichau9.jpg)

遠望八仙嶺  

![](/images/mashichau10.jpg)

上完山再落山  
半粒鐘多啲就嚟到喇  

![](/images/mashichau11.jpg)

落到嚟連島沙洲，除咗個八仙嶺  

![](/images/mashichau12.jpg)

仲有馬鞍山  

![](/images/mashichau13.jpg)

**水茫田**  

![](/images/mashichau14.jpg)

**馬屎洲特別地區**  
個島嘅地形似篤馬屎因而命名  
島面積61公頃，山頂最高點114米  

![](/images/mashichau15.jpg)

唔駛聽歌開傳送門玩穿越  
搵個地方坐低  
就輕易地同二疊紀（2億9000萬至2億5000萬年前）嘅地層接軌  
比有恐龍嘅[侏羅紀](https://hidie.net/kato/)仲早多一億年有多  

![](/images/mashichau16.jpg)

沿住條**馬屎洲自然教育徑**嚟行  

![](/images/mashichau17.jpg)

呢邊嘅岩石呈偏紅，係氧化鐵嘅顏色  

![](/images/mashichau18.jpg)

只係得一段仔有樹蔭  
要好好珍惜（又要行又唔鍾意曬）  

![](/images/mashichau19.jpg)

**貝殼灘**  
成！地！都！係！貝！殼！！！  

![](/images/mashichau20.jpg)

都係沿水沖上岸  
貝殼佔嘅面積比沙仲要多  

![](/images/mashichau21.jpg)

一舊舊**沉積角礫岩**  

![](/images/mashichau22.jpg)

有住明顯波痕脈狀層理嘅二壘紀沉積岩層  

![](/images/mashichau23.jpg)

一層層嘅岩石  

![](/images/mashichau24.jpg)

有住層層**差別侵蝕**形成嘅嘅**龍落水**  

![](/images/mashichau25.jpg)

有齊紅（砂岩）、灰（粉沙岩）同泥黃（赤鐵礦）嘅**七彩岩石**  
亦有**熱液入侵**而成嘅一條條坑紋呢  

![](/images/mashichau26.jpg)

唔同嘅沉積岩層扣埋一齊  

![](/images/mashichau27.jpg)

唔係得老嘢同化石嘅  
啲有生命嘅螺仔响岩石海邊繼續孕育中  

![](/images/mashichau28.jpg)

一個個窿係因為啲岩石內嘅生物或碎石  
再被海水沖走而形成不同形狀空洞  

![](/images/mashichau29.jpg)

蜂窩狀侵蝕，屬岩石風化嘅一種  

![](/images/mashichau30.jpg)

呢舊石英岩嘅岩色同**石英岩脈**加起上嚟  
就好似件豬腩肉咁（笑）  

![](/images/mashichau31.jpg)

斷層同褶皺構造  
加上岩層亦發生變形或錯斷  
造成複雜形態  

![](/images/mashichau32.jpg)

坐响梳化度「望著海一片」  

![](/images/mashichau33.jpg)

**海蝕平台**  

![](/images/mashichau34.jpg)

唔同礦物形成唔同顏色  

![](/images/mashichau35.jpg)

見到個勁「草間彌生南瓜」樣嘅貝殼（？）  

![](/images/mashichau36.jpg)

咁擺係咪會似直島度望出瀨戶內海呢哈哈  

![](/images/mashichau37.jpg)

行到盡頭喇，坐响啲泥岩度唞唞先  
遠望住八仙嶺近望斷層（！）  

![](/images/mashichau38.jpg)

前面嗰條係**船灣淡水湖主壩**  

![](/images/mashichau39.jpg)

回程  

![](/images/mashichau40.jpg)

响連島沙洲買嘅糯米糍  

![](/images/mashichau41.jpg)

皮薄兼韌仲爆多餡  
味道唔會太甜突顯花生糖嘅香濃，好正呀！  

![](/images/mashichau42.jpg)

食完就去返三門仔方向行  
上返山再落返山  
好彩條路唔遠又有涼亭  
舒舒服服就返到起點
