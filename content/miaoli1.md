---
title: '[嗨！苗栗國] Day1：苗栗市 ↔ 南庄鄉（養蟹人家、50嵐、雞大爺、英才夜市）'
date: 2019-12-25T19:43:00.000+08:00
draft: false
aliases: [ "/2019/12/day1-50.html" ]
tags : [lifestyle - 逃離852, travel - 臺灣・苗栗]
---

桃園機朝早去中午前到  
台中機就晏晝去黃昏前到  
為免嘥珍貴嘅短trip時間就揀飛桃園  

![](/images/miaoli1z1.jpg)

隔離仲有隻大口仔（E字前面say hi嗰個）啊呵呵呵！  

![](/images/miaoli1z2.jpg)

飛機餐右下件三文治含有火腿  
一定只可以响機上享用唔好帶走啊  
違規帶肉製品唔申報會處新臺幣1萬元以上100萬元以下罰鍰  
（呃～個蘋果汁幾好味）  

![](/images/miaoli1z3.jpg)

落機就搭捷運（機場第二航廈站 → **機場捷運桃園站**）  

![](/images/miaoli1z4.jpg)

喔！好可愛嘅今津郷手環（心）  

![](/images/miaoli1z5.jpg)

然後去到高鐵站見車就上（高鐵桃園站 → **苗栗站**）  

![](/images/miaoli1z6.jpg)

咁就去錯咗**台！中！站！！！** wakakakakakaaaaa  
（兔兔P助同你say hello兼恥笑中）  

![](/images/miaoli1z7.jpg)

等返去嘅車就飲返支嘢唞吓  
**蜂蜜故事館 - 優選蜂蜜水、蜂蜜檸檬水**  
雖然含糖不過都有住清香嘅蜜糖味；檸味嘅更清新  
兩種都好味啊～  

![](/images/miaoli1z8.jpg)

好啦，台中站等到返苗栗站  
再轉區間車（豐富 → **苗栗車站**）  

![](/images/miaoli1z9.jpg)

終於到苗栗嘅苗栗喇哈哈  

![](/images/miaoli1z10.jpg)

未到check in時間就放低行李响旅社  
問問櫃檯就幫call的士去下一站  
就感受到苗栗唔自駕係有啲唔方便同地方好～大～～～  

![](/images/miaoli1z11.jpg)

搭的士都搭咗45分鐘  
終於嚟到位於**南庄鄉**嘅**養蟹人家**（感動）  

![](/images/miaoli1z12.jpg)

啊！時令嘅**大閘蟹**啊啊啊啊啊！！！  
要咗3両公3両乸同4両公哈哈哈大滿足  
苗栗蟹係臺灣蟹苗 & 响呢個山頭養住  
冇咩㗎咪就係至少食得安心同肯定佢係真・大閘蟹之嘛  

![](/images/miaoli1z13.jpg)

餐廳裡面係對住個養蟹湖食嘅  

![](/images/miaoli1z14.jpg)

食完响個湖行吓就call返的士返苗栗（又45分鐘）  

![](/images/miaoli1z15.jpg)

5點半，日落。  
返到呢間超型格嘅旅社check in @**新興大旅社**  

![](/images/miaoli1z16.jpg)

回到過去嘅時光，check in時會帶領兼講歷史  

![](/images/miaoli1z17.jpg)

由1950年代建立木製日式平房  
到1967年原址興建到而家個樣咁一直冇變過  

![](/images/miaoli1z18.jpg)

古早味濃郁嘅硬膠大匙牌  
放心啦唔駛咁鬼重拎出街而係沿用舊式住宿方法：外出鎖匙要放櫃台  

![](/images/miaoli1z19.jpg)

六十年代嘅設計同地磚  

![](/images/miaoli1z20.jpg)

仲有名物：**新興棉被花**！  
即係將張摺棉胎成為藝術品  
佢哋好多年前已經係咁摺  
而家嘛就好似去咩峇里飄飄吓渡假屋裡面摺摺毛巾鶴咁  
...between張被鬼死咁熱搇到汗都出  

![](/images/miaoli1z21.jpg)

參觀完旅社又落街兜吓  

![](/images/miaoli1z22.jpg)

先飲杯的士大哥熱情推薦嘅**50嵐**珍珠奶茶  
因為唔鍾意奶精咁揀鮮奶做嘅**珍珠紅茶拿鐵**（少冰無糖）就啱啱好  
阿薩姆紅茶香味足；鮮奶味夠香滑濃郁  
珍珠比一般嘅細粒有黑糖味唔會好甜最緊要係非常Q彈  
好好味呀！的哥冇介紹錯呢～  

![](/images/miaoli1z23.jpg)

未夠夜食夜市就食吓街舖小食 @**雞大爺 - 噴香三角骨**（少少辣粉）  
即叫即炸拎上手熱辣辣，香噴噴好惹味  
吖！食落唔會好油㗎咋喎唔錯唔錯  

![](/images/miaoli1z24.jpg)

**苗栗英才觀光夜市**  
well 去臺灣係唔會唔去夜市嘅  
星期五英才會最興盛星期六應該去公館夜市好啲  
不過呢度由旅社行過去五分鐘咋喎  

![](/images/miaoli1z25.jpg)

唔係開得最鼎盛but都有唔少嘢食  

![](/images/miaoli1z26.jpg)

香氣飄飄嘅烤魷魚  

![](/images/miaoli1z27.jpg)

初滷人  

![](/images/miaoli1z28.jpg)

飽飽哋都係持續觀望吓  

![](/images/miaoli1z29.jpg)

要玩都有得玩  

![](/images/miaoli1z30.jpg)

大人細路都有嘢啱玩  

![](/images/miaoli1z31.jpg)

既然唔太肚餓就慰藉吓甜品胃啦 @**微豆豆花**  

![](/images/miaoli1z32.jpg)

多心乜都想試就要呢兜**招牌3 芋圓綜合奶油嫩豆花**（微糖 + 薑汁奶油）  
芋圓地瓜圓同珍珠都超～Q～～～  
花生夠晒腍紅綠豆皮冇爛裡面仲起晒沙  
薏仁唔會粉粉咁幾好咬  
豆花豆味足但又保持到嫩嫩滑咁  
個奶油就冇咩咁錦繡添花喇個薑汁都唔係好突出  
但係成碗嘢夾埋都算好好食（仲好飽肚）  

![](/images/miaoli1z33.jpg)

呃！今晚食唔落雪條喇  
含hyaluronic acid，睇落怪怪哋  
其實都係糖胺聚糖啫...  
  
  
玩足一日，返去瞓覺lu～  
  
  
{{<miaoli>}}
