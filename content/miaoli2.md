---
title: '[嗨！苗栗國] Day2：苗栗市 → 三義鄉 → 後龍鎮（品今鼎早餐、永和豆漿、鐵道驛站、舊山線鐵道自行車、勝興車站、十六份人文茶館、後龍夜市）'
date: 2019-12-28T00:08:00.000+08:00
draft: false
aliases: [ "/2019/12/day2.html" ]
tags : [travel - 臺灣・苗栗]
---

晨早空氣清新開朗，又係爬落樓食早餐嘅時候  

![](/images/miaoli2z1.jpg)

**品今鼎早餐 - 燻蛋蛋餅**  
正港台式早點冇理由唔見蛋餅嘅  
皮夠外脆內Q，有蛋香裡面又載住滿滿餡料  
而且味道唔太鹹，just right！  

![](/images/miaoli2z2.jpg)

**永和豆漿 - 鹹豆漿、油條、冰豆漿**  
就咁一件蛋餅又點會滿足我呢件蛋散？  
哈哈有最愛嘅鹹豆漿喎  
漿面凝住變得好似豆腐花咁滑  
本身已經配油炸鬼不過响店面睇到太吸引忍唔住嗌  
凍豆漿微甜有豆味唔錯唔錯  

![](/images/miaoli2z3.jpg)

就係呢桶目測40cm長炸得金黃嘅油炸鬼（心）  

![](/images/miaoli2z4.jpg)

食飽飽就去搭火車（苗栗 → **三義**）  

![](/images/miaoli2z5.jpg)

一落車就見到車站牌係木雕  

![](/images/miaoli2z6.jpg)

三義作為**台灣木雕重鎮**  
就連車站已經有好多木雕工藝品  

![](/images/miaoli2z7.jpg)

時間唔夠加上唔太識鑒賞  
今次就冇响呢帶着眼遊覽喇  
有機會可以參觀吓**木雕博物館**嗰啲嘅  
因此响火車站直接截的士上山  
路上見到呢堆**檳榔樹**  
話說成日都見到唔少檳榔檔、檳榔本體同渣滓  
就係未睇過啲樹嘅真身（大鄉里）  

![](/images/miaoli2z8.jpg)

搭咗廿分鐘的士（其他人係揸車或者係旅行團嘅旅遊巴到達）  
上到**舊山線鐵道自行車龍騰站**就先去拎飛  
係呀！特登咁乸遠就係為咗踩鐵道車仔  
想揀好日子同有位就要45日前準時上網訂飛喇  

![](/images/miaoli2z9.jpg)

襯等上車就攤唞吓 @**鐵道驛站庭園咖啡館**  

![](/images/miaoli2z10.jpg)

**特調咖啡 Railway's Special**  
避得了糖避唔開奶精  
但無阻佢嘅美味（心）  

![](/images/miaoli2z11.jpg)

仲可以邊歎住冷氣邊望住出面啲鐵道自行車行駛緊  
（前我一班嘅車）  

![](/images/miaoli2z12.jpg)

坐坐吓按耐唔住又出咗去行吓  
哈哈哈啲車仔真係好可愛  
哎呀呀仲已經見到龍騰斷橋  

![](/images/miaoli2z13.jpg)

既然見到就行近啲啦  

![](/images/miaoli2z14.jpg)

**龍騰斷橋（魚藤坪斷橋）**  
建於1907年，至1935年新竹州大地震時因受損嚴重而成為斷橋  
後續又於1999年九二一大地震二度受創  
條橋已指定為苗栗縣縣定古蹟  

![](/images/miaoli2z15.jpg)

由三叉河出張所長稻垣兵太郎設計，久米組承造  
屬於複合材料鐵路橋樑，以磚石砌造橋腳、連拱、鋼板橋、上承式桁架組成  

![](/images/miaoli2z16.jpg)

**天下第一臭尚黑的黑皮臭豆腐**  
橋隔離有幾檔仔嘢  
有呢個自稱天下第一臭，其實唔係咁臭哈哈哈  
個皮黑黑咁有啲gimmick脆脆哋咁  
唔... 冇咩特別...  

![](/images/miaoli2z17.jpg)

其實出咗鐵道驛站呢個舒服嘅冷氣地方係一個噩夢  
好在呢個世界仲有**古早味梅子冰**（thanks god）  

![](/images/miaoli2z18.jpg)

差唔多時間就去報到集合  

![](/images/miaoli2z19.jpg)

聽完呢條鐵道歷史同安全事項就上車喇  
（啲車已經排排好）  

![](/images/miaoli2z20.jpg)

扣好安全帶就出發！  

![](/images/miaoli2z21.jpg)

出！發！GO～  
影相唔揸車；揸車唔影相  
所以我係坐副駕位然後喪影相哈哈哈  

![](/images/miaoli2z22.jpg)

一開波就要駛經呢條高33公尺嘅**魚藤坪鐵橋**  

![](/images/miaoli2z23.jpg)

就可以居高遠眺**龍騰斷橋北段**  

![](/images/miaoli2z24.jpg)

33公尺下嘅**景山溪**  

![](/images/miaoli2z25.jpg)

唔計1935年斷橋嗰邊嘅路段  
呢條舊山線鐵道已經响1998年停駛  
而家有得自己踩嚟玩，都幾爽  

![](/images/miaoli2z26.jpg)

路程會經過**連續隧道群**三四五六號!

![](/images/miaoli2z27.jpg)

先入**三號**，呢程幾條行車之中最長  
開晒幾隻色嘅燈咁  

![](/images/miaoli2z28.jpg)

出三號就見到四號响前面  

![](/images/miaoli2z29.jpg)

入**四號**前已經望到五號喇  

![](/images/miaoli2z30.jpg)

話咁快連**五號**都捐埋  

![](/images/miaoli2z31.jpg)

繼續向前行  

![](/images/miaoli2z32.jpg)

然後要全世界落車  

{{<youtube d0ads61Iv5M>}}

因為要轉車向啊！  
要逐架人手撳掣啲車車就會轉～  

![](/images/miaoli2z33.jpg)

等轉車嘅時候就要落地行  

![](/images/miaoli2z34.jpg)

落地唔代表冇嘢做啦  
仲有**六號隧道**（用腳）穿過啊  

![](/images/miaoli2z35.jpg)

裡面都有燈光㗎  

![](/images/miaoli2z36.jpg)

穿過埋隧道，好多同 (鐵)路人 & 鐵欄  

![](/images/miaoli2z37.jpg)

鐵欄後嘅係**內社川鐵橋**  
又稱**鯉魚潭鐵橋**，响龍騰斷橋西側  
係全台灣最高嘅鐵橋  
不過都同龍騰斷橋一樣  
遭受1935年關刀山大地震洗禮  
橋面嚴重扭曲變形通唔到車  
但就算而家都因為佢左右兩邊無圍欄  
所以都唔可以踩小火車同行出去  
（伸手影相小心跌機就OK）  

![](/images/miaoli2z38.jpg)

佢嘅左邊有水管同景山溪  

![](/images/miaoli2z39.jpg)

右邊係鯉魚潭水庫專用道同後池堰  

![](/images/miaoli2z40.jpg)

再返入六號隧道回程  

![](/images/miaoli2z41.jpg)

陰陽路feel嘅綠燈  

![](/images/miaoli2z42.jpg)

搵返自己冧巴嘅車  

![](/images/miaoli2z43.jpg)

一架車4座位，頭先坐前排而家坐後排  

![](/images/miaoli2z44.jpg)

經返五四三號隧道  

![](/images/miaoli2z45.jpg)

再落中途站，落車遇見另一班次嘅車仔  

![](/images/miaoli2z46.jpg)

先有農戶派大大粒花生，做一吓花生友先  

![](/images/miaoli2z47.jpg)

一直沿路向下行，望返上魚藤坪鐵橋都真係幾高喎  

![](/images/miaoli2z48.jpg)

呢個位可以睇多啲唔同位置嘅**龍騰斷橋南段**  

![](/images/miaoli2z49.jpg)

睇完又返返上去  

![](/images/miaoli2z50.jpg)

上返車又睇返北段  

![](/images/miaoli2z51.jpg)

end game 落車  

![](/images/miaoli2z52.jpg)

個center裡面仲有文物啊～  

![](/images/miaoli2z53.jpg)

右邊張poster好正！！！（好想要）  

![](/images/miaoli2z54.jpg)

呃！不如搵日去一轉長野県吖...  

![](/images/miaoli2z55.jpg)

call的士去下一站  

![](/images/miaoli2z56.jpg)

假日限時單程行車  
响唔知邊度落車...（疑惑）  

![](/images/miaoli2z57.jpg)

沿路向下行，終於見到！  

![](/images/miaoli2z58.jpg)

全台灣海拔最高嘅火車站：**勝興車站**  
標高402.326公尺，响1998年改線停駛咗後2010年成為觀光點  

![](/images/miaoli2z59.jpg)

建於1907年，响1935年地震後依然無損  
而家係縣定古蹟喔！  
隻硬膠站長個笑容好詭異（汗）  

![](/images/miaoli2z60.jpg)

站房仲保留住以前啲時刻表  

![](/images/miaoli2z61.jpg)

另一條班次嘅車仔會到呢度  
隧道頂寫住嘅「開天」字跡係1905年後藤新平親提嘅  
順帶一提呢條係**二號隧道**（又稱開天隧道）  

![](/images/miaoli2z62.jpg)

木造站牌  

![](/images/miaoli2z63.jpg)

行完個站就去附近嘅商店街  

![](/images/miaoli2z64.jpg)

去水井蓋都有車站呢～  

![](/images/miaoli2z65.jpg)

坐低食tea @**十六份人文茶館**  

![](/images/miaoli2z66.jpg)

望出去個景唔錯嘛！  

![](/images/miaoli2z67.jpg)

自己擂茶自己擂之**擂茶DIY**！！！  

![](/images/miaoli2z68.jpg)

個set送埋麻糬，好滿足  

![](/images/miaoli2z69.jpg)

麻糬超～～Q～～～  

![](/images/miaoli2z70.jpg)

逐樣嘢舂舂舂擂呀擂...  

![](/images/miaoli2z71.jpg)

...擂到天黑終於可以加水（感動）  

![](/images/miaoli2z72.jpg)

最後加埋玄米就飲得  

![](/images/miaoli2z73.jpg)

差啲冇得兩樣配埋一齊食哈哈哈  

![](/images/miaoli2z74.jpg)

ごちそうさまでした之後就再call返落**三義站**  
玩得有啲晏搞到要趕火車  
的哥好好咁快快地運送  
仲介紹下一個地方嘅美食推介  

![](/images/miaoli2z75.jpg)

三義 → **豐富**  

![](/images/miaoli2z76.jpg)

**苗栗客家圓樓**  
响豐富站遠遠就望到呢個客家縣裡面最富有客家特色嘅圓樓  
夜晚裡面係closed嘅而外圍就會開咗燈  

![](/images/miaoli2z77.jpg)

由豐富站/苗栗高鐵站搭的士嚟到**後龍夜市**  
係日曜日限定嘅夜市  
好～大～～～ 好多人（眼花撩亂）  

![](/images/miaoli2z78.jpg)

**帝王滷味**  
三義的哥強烈推薦  
好好彩兜第一round已經搵到  

![](/images/miaoli2z79.jpg)

夜市係要掃所以啲嘢夾少少少少就好喇  

![](/images/miaoli2z80.jpg)

正如個招牌已經寫咗：**沒什麼特別，就是好吃！**  
滷水夾搭五香味，要爽有爽要腍有腍又夠入味真係好好食  

![](/images/miaoli2z81.jpg)

好想補一補卻怕排骨土虱太飽肚（殘念）  

![](/images/miaoli2z82.jpg)

宏偉嘅**順天宮**（200+ yrs）  

![](/images/miaoli2z83.jpg)

好耐冇見過嘅菱角，剝埋殼好方便食咁喎～  

![](/images/miaoli2z84.jpg)

嗱嗱嗱嗱嗱，成排嘅玻璃樽鮮牛奶太吸引喇  

![](/images/miaoli2z85.jpg)

每杯奶茶都係成支奶即場倒入去！  

![](/images/miaoli2z86.jpg)

**牧場ㄋㄟㄋㄟ鮮奶茶本舖 - 紅茶鮮奶**  
高雄嘅高大牧場鮮奶 x 飄香嘅Assam tea  
唔駛加糖喇就咁飲已經係美味  

![](/images/miaoli2z87.jpg)

**山豬肉串**  
爆香惹味又juicy，勁好食！！！  

![](/images/miaoli2z88.jpg)

**那一家臭豆腐**  
外超脆內爆香夾住只提香唔臭嘅蒜蓉同醬汁 w/醃菜  
好味到完全忘卻咗今朝嗰碟唔好食嘅黑色臭豆腐  

![](/images/miaoli2z89.jpg)

**朕知道了 - 麻油腰子湯**  
反正都係藥膳，食排骨不如要內臟  
加上經過嘅時候佢個麻油味堅係香到暈  
香、補、極暖身、腰子爽冇臭味  
服務仲宇宙級好非常nice，冇唔喜愛嘅理由（大心）  

![](/images/miaoli2z90.jpg)

喂呀已經食咗好多嘢  
但係經過幾次**地瓜球**車已經諗住買  
到食完腰子湯去到竟然開始收車 T-T  
哎吔吔冇得食點算？  
行埋去見到仲有幾袋都係買返袋啦  
以為會凍啦點知仲係微熱  
明明食到飽飽咁點知都係一粒接一粒啪Q晒入口  
無計啦一來細細粒二來地瓜味夠香亦外脆內QQ咁好難唔繼續食  

![](/images/miaoli2z91.jpg)

見住一檔又一檔開始收攤  
食完炸嘢都係快手搵杯嘢飲吓  
飲唔落芋頭鮮奶（加上已經收咗檔）就揀呢杯**黑糖竹薑茶**  
唔太甜又夠晒薑味，唔錯唔錯㗎！  

![](/images/miaoli2z92.jpg)

話說啲檔收咗七八成  
行出大路又唔見有的士  
好彩路在口邊問到路人可以幫忙call  
（啊！個月亮好近望落又大又圓）  

![](/images/miaoli2z93.jpg)

所以返到苗栗火車站就去冚家啤啤佢  
**臺虎精釀 - 再見柚子艾爾啤酒（yuzu midnight）**  
柚子味飄香嘅ale，清香美味易入口又幾好飲喎  
  
  
又由日玩到夜  
返到旅社前台伯伯以為蕩失咗路唔識返嚟  
搞到您有啲擔心咁有少少唔好意思㖭  
不過又好興奮咁話俾佢聽今日玩左好多嘢好開心咁  
好似同緊自己grandpa講嘢咁好親切  
玩夠就沖涼執嘢覺覺豬，有咩聽日再算（Zzz...）  
  
  
{{<miaoli>}}
