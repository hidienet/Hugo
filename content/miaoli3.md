---
title: '[嗨！苗栗國] Day3：苗栗市 → 泰安鄉（找餐、功維敘隧道、湯家大肉圓、苗栗鐵道文物展示館、洗水坑豆腐街、泰安觀止、山吻泉餐廳）'
date: 2019-12-29T18:05:00.001+08:00
draft: false
aliases: [ "/2019/12/day3.html" ]
tags : [travel - 臺灣・苗栗]
---

响等好疏嘅公車同步行30分鐘路程之間...  

![](/images/miaoli3z1.jpg)

...係會揀一路向前行嘅！  

![](/images/miaoli3z2.jpg)

google話行30分鐘  
都意味著唔會用同等時間行到  
因為會行行吓坐低食早餐 @**找餐 - 薑燒豬肉米漢堡、蜂蜜番茄汁**  
厚片豬肉好juicy菜夠新鮮米飯夠煙韌  
現打番茄汁好清新蜂蜜量足好美味  

![](/images/miaoli3z3.jpg)

**貓狸山功維敘步道（功維敘隧道）**  
沿路無咩睇所以覺得行咗好耐咁先終於到  

![](/images/miaoli3z4.jpg)

but... 施工中closed T-T  
話說係行到嚟個隧道口先知  
旅社呀鄉鎮的哥們都唔知  

![](/images/miaoli3z5.jpg)

唯有走囉都無計㗎啦...  

![](/images/miaoli3z6.jpg)

bye喇隧道（揮手）  

![](/images/miaoli3z7.jpg)

其實佢本名叫**苗栗隧道**  
建於1902年响1903年啟用  
而因為北口呢邊個匾額上刻有日治時代台灣總督兒玉源太郎的題字「功維敘」  
所以先被誤稱功維敘 or 功維敘隧道  
隧道全長460公尺，本身係單線鐵路隧道  
後來因鐵路苗栗 ↔ 南勢段雙軌化改線後停用  
停用後响2003年經苗栗市公所整理後重新開放  
成為貓貍(裏)山公園嘅一部分，旅遊觀光景點之一  

![](/images/miaoli3z8.jpg)

死死地氣沿路行返去  
食返件**肉圓** @**湯家大肉圓**順返條氣兼補充體力  

![](/images/miaoli3z9.jpg)

返到去苗栗站諗住行去**苗栗鐵道文物展示館**睇火車  
WHAT？！唔係啩又施工中？  
今日係工地發展日落街睇工程景點呀呀呀？？？  

![](/images/miaoli3z10.jpg)

咁可憐唯有响七仔嘆樽咖啡麥酒refresh吓  
（\* 响便利店坐住唔建議飲酒啊！）  
**UCC Black 珈琲麦酒**  
有黑啡味又有啤酒味，比單純飲佢嘅啡好味好多  

![](/images/miaoli3z11.jpg)

然而皇天不負有心人  
原來個館响後面兜入無摺到  
只係大街上面個非入口展示館牌樓嗰個位裝修緊  
個館响度呀仲响度呀哈哈哈哈哈（興奮）  

![](/images/miaoli3z12.jpg)

有鐵路機車（蒸汽、柴電、柴液、柴油嘅）  
亦有鐵路客車、鐵路貨車同鐵路工程車  
都係日本、美國同臺灣造嘅車車啦  

![](/images/miaoli3z13.jpg)

响旅社check out嗰陣  
前台話而家做緊**走玩苗栗小鎮秋冬遊**  
有响景點打卡就有呢份小禮物送，都幾靚  
（呃！又真係[响三義打過卡](https://www.facebook.com/hidie.net/photos/a.596671633738516/3276778419061144/?type=3&theater)喎！but係因為見到有手多多嘅响石柱到刻「五大訴求缺一不可」先影咋...）  

![](/images/miaoli3z14.jpg)

暫別苗栗（市）  

![](/images/miaoli3z15.jpg)

搭火車去**豐富站**（苗栗高鐵站）  

![](/images/miaoli3z16.jpg)

終於唔係搭的士之溫泉旅館有車接送  
苗栗高鐵站 → **泰安溫泉 @泰安鄉**  
車程40+分鐘，唔駛睇住的士跳錶嘅感覺唔錯  

![](/images/miaoli3z17.jpg)

**洗水坑豆腐街（清安豆腐老街）**  
一個諗住skip嘅旅遊點  
誤打誤撞兜咗轉  

![](/images/miaoli3z28.jpg)

落車又有花生食  
哎吔比擒日食嗰隻更香  
唔通用溫泉水養嘅？  

![](/images/miaoli3z19.jpg)

食完擺好啲殼唔周圍亂丟啊！  

![](/images/miaoli3z20.jpg)

去豆腐街就食吓豆腐啦 @**清安豆腐店（白豆腐）**  

![](/images/miaoli3z21.jpg)

**豆腐丸子**  

![](/images/miaoli3z22.jpg)

同埋飲豆漿（**冰豆漿**、**黑豆漿**）  
Mmm... 唔算好特別，that's it.  

![](/images/miaoli3z23.jpg)

紅白相間磚係泰安鄉嘅特色喔！  

![](/images/miaoli3z24.jpg)

繼續上路  

![](/images/miaoli3z25.jpg)

**泰安觀止溫泉會館**  

![](/images/miaoli3z26.jpg)

溫泉旅館到着  

![](/images/miaoli3z27.jpg)

大堂望出去係**汶水溪**  

![](/images/miaoli3z28.jpg)

酒店游泳池but not my cup of tea啦  

![](/images/miaoli3z29.jpg)

因為房裡面就有個私！人！溫！泉！池！啊！！！  
好大個，四個人浸都無問題！  

![](/images/miaoli3z30.jpg)

先落樓飲過welcome drink先  
自助形式仲可以拎糕點  

![](/images/miaoli3z31.jpg)

飲完嘢就行一行過去對面（also有泰安磚）  

![](/images/miaoli3z32.jpg)

下榻旅館個樣 & the汶水溪  

![](/images/miaoli3z33.jpg)

山上嘅七仔yeah  
（呢個世界無人可以阻止我買嘢！！！）  

![](/images/miaoli3z34.jpg)

行完就返去開泉水等浸第一泡  
話說個出水度好快，唔駛等好耐very good  

![](/images/miaoli3z35.jpg)

浸完溫泉係要飲牛奶嘅 @**統一 瑞穗鮮乳 全脂鮮乳**  

![](/images/miaoli3z36.jpg)

then，又行過橋嘅另一邊食晚餐  
（特登唔book酒店餐廳嘅）  

![](/images/miaoli3z37.jpg)

**山吻泉餐廳 - 南瓜牛奶蔬菜鍋 w/山鱒魚**  

![](/images/miaoli3z38.jpg)

肥美嘅山鱒魚（心）  

![](/images/miaoli3z39.jpg)

呢份係set所以有買特調茶同甜品  
可惜份甜品太早上場  
到食完主餐再食佢嗰陣已經凍咗硬崩崩唔好食 so sad  

![](/images/miaoli3z40.jpg)

食完飯又返旅館，夜晚間旅館係咁樣嘅  

![](/images/miaoli3z41.jpg)

既然食唔到甜品就飲甜品味道嘅啤酒  
**金色三麥 - 蜂蜜啤酒（honey lager）**  
香甜發酵龍眼蜜嘅lager  
芳香甜美嘅味道又有啲氣咁完全唔覺係飲緊啤酒哈哈  

![](/images/miaoli3z42.jpg)

唞陣然後呵呵呵開個泉水又浸過  

![](/images/miaoli3z43.jpg)

咪講笑，浸完溫泉臨訓前要開罐suntory  
**SUNTORY金麦＜濃いめのひととき＞：2019冬限定**  
味道更濃郁，麥芽味再加倍！正！  
  
  
太舒服喇今晚一定好好瞓，good night～  
  
  
{{<miaoli>}}
