---
title: '[icecream] 雀巢 - DRUMSTICK 港式土炮奶茶甜筒'
date: 2019-03-21T19:38:00.001+08:00
draft: false
aliases: [ "/2019/03/icecream-drumstick.html" ]
tags : [flavor - 螞蟻族]
---

三月咋喎熱到癲咩天氣呀頂…  @#+&#？\_-@+！  

![](/images/milkteadrumstick.jpg)

細個嗰陣都幾鍾意飲奶茶  
大大吓就突然戒咗  
而家一年都可能飲唔到一杯  
（包括台式奶茶）  
  
不過見到呢個寫住「期間限定」又「土炮」咁吖嘛  
咪買支試吓囉…  
  
個味係香嘅，好似茶記啲冇冰奶茶再凍啲咁  
唔算非常甜咁個味都唔錯  
然而港產雪糕都會有嘅弊病：雪糕base唔靚  
唔滑身食落似陣風  
嗱平日呢啲雪糕連奶味都冇  
呢個會有嘅，因為奶茶本身嘅奶味  
係㗎喇就係呢十蚊八蚊仲要明知大部分都係俾租金仍然會對佢有要求，吹咩？  
  
嚐鮮試吓個味算唔錯  
但係就唔會再買囉（微笑）