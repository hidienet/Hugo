---
title: '海港城 x 田中達也《mini CHOCOllection微型作品展》'
date: 2018-02-14T18:49:00.000+08:00
draft: false
aliases: [ "/2018/02/x-mini-chocollection.html" ]
tags : [amusement - exhibition]
---

「你不會在我別的展覽中看到這些作品。這是我第一個有特定主題的展覽！」  
好啦，既然你咁講我就落足眼力去欣賞啦！  

![](/images/minichocollection.jpg)

繼續留响海港城  
都係同朱古力有關嘅展覽  
「情．尋朱古力」  
究竟日本人眼中嘅香港 (?)會搞咗啲咩出嚟先

![](/images/minichoco1.jpg)

西蘭花樹下盪鞦韆。  
Blancoli = Blanco (Swing) + Broccoli  
ブランコリー

  

唔係榴槤在摩天輪喇  
今次係鞦韆响西蘭花度  
如果係話同之前嘅展出唔同  
就應該係兩個人一齊玩喇...

![](/images/minichoco2.jpg)

千里姻緣一線牽。  
Two become one.  
運命の赤いマフラー

  

望落有啲幾米feel  
用咗命運裡面嘅紅線  
希望順順利利唔好最後黐晒線啦

![](/images/minichoco3.jpg)

和你一起看著綿綿飄雪就如甜蜜糖霜。  
Snow tastes like sugar, when we see it together.  
二人で見る雪は砂糖のように甘い

  

一齊睇雪，所以眼裡面嘅雪都變成糖霜喇  
好sweet呀係咪？

![](/images/minichoco4.jpg)

愛情是盲目的。  
Love is blind.  
恋の盲目

  

冇計啦，鬼叫我眼中只有你咩！（心）

![](/images/minichoco5.jpg)

釘書館。  
Staplibrary.  
ステープライブラリー

  

响釘書釘做嘅釘書館裡面打書釘。

![](/images/minichoco6.jpg)

客似雲來。  
Full House.  
客を引きつけやまない店

  

用磁力去吸引客人  
好容易就滿座喇

![](/images/minichoco7.jpg)

灰姑娘。  
Cinderella.  
シンデレラ

  

哈哈真係甩咗隻鞋仔㗎！

![](/images/minichoco8.jpg)

甜蜜電視機。  
Sweet Television.  
お菓子なテレビ

  

食咗少少字：  
お菓子 (Okashi) = 甜品 / Sweets  
おかしい (Okashii) = 奇怪 / Weird  
楷朱古力係幾似電視機嘅...

![](/images/minichoco9.jpg)

三分鐘後。  
3 minutes later.  
命運の人まで徒步3分

  

根據個map顯示  
嗰一點，就會見到命運中會相遇嘅人  
喂！係咩app啫？  
share嚟睇吓我都想試吓！

![](/images/minichoco10.jpg)

轉角遇到愛。  
Loves is around the corner.  
"本"当の出会い

  

書蟲食字法：  
本当 (Honto) = 真正  
本 (Hon) = 書 / Book  
喂！睇路呀老細...

![](/images/minichoco11.jpg)

你先吧。  
After you.  
運命の輪  

  

真係好輪多輪呢～  
用「你先吧」去直譯"After you"有啲搞笑

![](/images/minichoco12.jpg)

朱古力風呂。  
Chocolate Bath.  
チョコレート風呂デュ

  

唔食朱古力食啲字：  
風呂 (Furo) + デュ (Due) =  Fondue ／ 朱古力火鍋  
溫水煮蛙？

![](/images/minichoco13.jpg)

騎術精湛。  
Good horse riders.  
乗馬が馬 (うま)い二人

  

有食字㗎：  
上手い (Umai) = 好叻 / Good  
馬 (Uma) = 馬 / Horse  
...同埋，終於唔係騎牛搵馬  
因為佢哋真係騎緊馬！

![](/images/minichoco14.jpg)

女人的武器。  
A woman's weapon.  
女の武器

  

用化妝品做成嘅坦克車  
唔好話男人怕怕  
連我都深明化妝品可以有幾可怕

![](/images/minichoco15.jpg)

Chocollection  
チョコレクション  
  

即係主題個名？

![](/images/minichoco16.jpg)

情歌。  
Love Songs.  
愛のメロディ

  

好過响荒島對住Wilson唱歌吖

![](/images/minichoco17.jpg)

愛情探戈。  
Love Tango.  
二人で步調を合わせて

  

憑歌起舞～

![](/images/minichoco18.jpg)

山文治。  
Sandwiches.  
山 (サン)ドイッチ

  

三文治式嘅字：  
山 (san) = San+dwich  
Mmm... 同個主題有咩關係  
（黑人問號mode）

![](/images/minichoco19.jpg)

奏出旋律，錄下回憶。  
Play notes. Record memories.  
曲と共に思い出も記録します

  

用SD card個背脊做成鋼琴  
再用SD card去記錄返  
呢個冇食字但係食件作品更高層次呢

![](/images/minichoco20.jpg)

垃圾掉到垃圾箱。甜品吃進口。  
Garbage to trash. Sweets to mouth.  
ゴミはゴミ箱へ  
甘い物は口の中へ

  

哪個是垃圾；哪個是甜品  
傻傻的分不清

![](/images/minichoco21.jpg)

2月14的約會。  
Welcome to the Valentown.  
バレンタウンへようこそ

  

呢個朱古力大廈嘅場景...

![](/images/minichoco22.jpg)

...咪同呢個裝置一樣囉！

![](/images/minichoco23.jpg)

（zoom 返埋件作品）  
哎吔吔好開心喎  
求婚成功呀？

![](/images/minichoco24.jpg)

團團圓圓。  
Happy family reunion dinner.  
家族が揃うと食事が美味しい

  

汽水蓋做枱幾過癮喎！  
咁樣擺諗起《囍宴》嘅場景 XDD

![](/images/minichoco25.jpg)

恭喜發財！新年進步！  
Kung Hay Fat Choi!  
高みを目指して新たな出発

  

以中式嘅燈籠比喻熱氣球  
見埋句日文，我諗加多句步步高陞會更貼題！

![](/images/minichoco26.jpg)

情侶雅座。我們的秘密基地。  
Love seat. Our secret place.  
二人だけの特等席

  

嗱～ 香港嘅天台  
除咗做無間道  
仲可以睇煙花㗎  
但係要based on冇俾其他高樓大廈遮住  
同埋幢嘢未俾人收購囉...

  

![](/images/minichoco27.jpg)

本港 香港  
"Hon Kong." Hong Kong.  
本港 (本の香港)

  

只係食咗「本 (Hon) 同 書 / Book」呢隻字  
係嘅，香港啲大廈係掛滿晒嘢嘅...

![](/images/minichoco28.jpg)

呢個場景仲用咗港產迷你場景玩具

![](/images/minichoco29.jpg)

「年初四咁嘅樣！」開工大吉！  
Happy First Working Day!  
「仕事は甘くない」

  

今天只有殘留的軀殼  
（邊一個發明了返工...）

![](/images/minichoco30.jpg)

「願你似花嬌美～」  
You are more beautiful than a flower.  
「どの花よりも君は美しい」

  

啲鈕排到心形咁  
但係見住句作品名又忍唔住哼起首歌 XDD  

![](/images/minichoco31.jpg)

睇真呢對人仔  
係同頭先嘅「2月14的約會」同一對嚟㗎  
話說田中嘅老婆會幫啲人仔再上色  
咁感覺想就多啲人種  
不過個post一樣所以就好易認得出喇（哈）

  

![](/images/minichoco32.jpg)

永遠和"你"在一起。  
Be with the "Yolk".  
キミ(黄身)といつまでも

  

食咗啲字：  
キミ (君 = kimi) = 你 / you  
黄身 (kimi) = 蛋黃 / Yolk

  

何止係咁，有時行山都好似响煎pan度咁Q熱呢！

![](/images/minichoco33.jpg)

祝大家生日快樂！  
Happy Birthday to Everyone!  
バースデープレゼン都

  

食咗字：  
プレゼン (presen) + 都 (To) = Present / 禮物  

![](/images/minichoco34.jpg)

用一堆禮物盒砌成嘅大廈...  
變成好歡欣嘅一條街呢～～～

![](/images/minichoco35.jpg)

Muffin（麻煩）你。  
Sunmuffin = Sunmasen + Muffin.  
Sorry to keep you waiting.  
「支度に時間がかかってすんマフィン」

  

食字時間：  
すんません (Sunmasen) = 不好意思 / Excuse me  
マフィン = Muffin  
すんマフィン = Sunmuffin

  

食埋廣東話諧音嘅一件作品  
其實見埋句英文/日文先至點解會麻煩到對方  
驟眼睇件muffin個面好似發咗霉咁  
可能真係等 (擺) 得太耐喇...

![](/images/minichoco36.jpg)

愛情王牌。  
Ace of Love.  
恋の切り札

  

《我想抽掉你的心臟》  
RIP 紅心Ace  

![](/images/minichoco37.jpg)

結束愛情長跑，展開人生新一頁。  
happily ever after.  
こねから先は若い二人の道

  

恭喜晒！

  

  

個展係幾好睇嘅  
畢竟响網上睇圖片同實際睇  
就會有唔同嘅角度  
可以有唔同嘅解讀方式  
不過如果話個主題係「朱古力小香港」  
我就唔太認同喇  
至少一半都冇香港特色嘛...

（係㗎喇我嘅要求係好高㗎！）
