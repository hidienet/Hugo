---
title: '大口仔電子磅'
date: 2021-01-04T07:30:00.000+08:00
draft: false
images: ["/images/minnanotabo20210104.jpg"]
tags : [collections - みんなのたあ坊]
---

自從個[大口仔浴室磅](https://hidie.net/minnanotabo131016/)壞咗十世後  
就買咗個企上去有得測埋體脂水份骨重BMI嗰啲磅  
但發現其實嗰隻磅都幾受濕度嘅影響  
係咁意參考反正都唔能作準嘛...

![](/images/minnanotabo20210104.jpg)

咁見個磅無電又唔想買餅電  
咪買返個就咁磅重就OK嘅大口仔嘅陽春電子磅囉  
上年 (20'年)港版出品  
藍色底強化玻璃面個樣都幾靚  
都係有KG同磅兩種選擇啦  
反正上磅睇個數字都唔會太高興  
不過至少用起上嚟都會開心返啲吖～  
（磅數唔代表一切嘅...）  
