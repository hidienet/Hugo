---
title: '[doughnut] mister donut - シューショコラ ダブルショコラ'
date: 2018-03-02T15:30:00.000+08:00
draft: false
aliases: [ "/2018/03/mister-donut.html" ]
tags : [flavor - 螞蟻族]
---

要食到米芝蓮星級甜品大師鎧塚俊彦嘅「精品」  
唔一定要訂位預約同高消費嘅...  

[![](https://c1.staticflickr.com/5/4627/39844279034_facec95dc6_z.jpg)](https://c1.staticflickr.com/5/4627/39844279034_facec95dc6_z.jpg)

去ミスタードーナツ（mister donut）就得喇！  
係啦，我知我知唔係佢整嘅  
但係呢個crossover系列話晒都係共同開發吖  
  
misdo meets Toshi Yoroizuka Chocolate Collection  
咁當然舊嘢係好朱古力啦  
而mister donut嘛就梗係cross舊donut  
  
呢舊係シューショコラ ダブルショコラ  
即係朱古力中再朱古力吓嘅double chocolate  
朱古力麵糰嘅donut  
面頭淋有越南產朱古力  
係溫和而香濃嘅牛奶朱古力  
最頂層仲係70%黑朱古力脆脆  
  
已經好美味？未算...  

[![](https://c1.staticflickr.com/5/4660/25684142117_3a524fc300_z.jpg)](https://c1.staticflickr.com/5/4660/25684142117_3a524fc300_z.jpg)

（咬～～～）  
呃呃呃，仲要有餡㗎該煨！  
  
  
成個donut朱古力嘅味道濃郁  
個麵糰又保持mister donut本身嘅韌度  
又香又脆又韌之餘  
裡面個cream又滑又軟  
多重享受集於一身  
  
只係crossover都咁出色  
有機會真係想去佢啲舖參拜吓呢！  
  
  
（些些細e帶嚟啲咁邪惡嘅嘢，真係好好食～）