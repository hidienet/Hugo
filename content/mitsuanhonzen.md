---
title: '[pancake] 蜜庵本膳'
date: 2019-12-05T23:07:00.000+08:00
draft: false
aliases: [ "/2019/12/pancake.html" ]
tags : [flavor - 行膳積腹, flavor - 螞蟻族, satisfaction - 黃店懲罰日]
---

港式日食唔係求其貨，其實都幾難得...  

![](/images/mitsuanhonzen.jpg)

仲要「太陽花」中有『香港加油』  
呢啲咁囂張嘅店點可以狠狠地懲罰佢（！）  

![](/images/mitsuanhonzen1.jpg)

**米粉班戟 | 和王牛漢堡咖喱**  
味香肉滑嘅熊本產100%和王牛肉 x 日式超微辣甜咖喱  
配甜滋滋菠蘿乾同菠蘿醬  
米粉pancake唔會極重蛋味唔會漏  
微微鬆軟度唔講唔覺就好快清碟  
粒粒車厘茄都好新鮮，伴碟嘅蕃薯片超脆  
所有嘢加埋令成碟嘢完成度極高，好好味嘅心機菜～  

![](/images/mitsuanhonzen2.jpg)

**海膽和風卡邦尼烏冬**  
海膽新鮮味濃；烏冬韌度足火候啱啱好  
厚切日本煙肉鹹香夠提味  
個醬係和風版就冇本身西式咁膩  
剷一碟又係無難度（哈）  

![](/images/mitsuanhonzen3.jpg)

**甘酒美人軟雪糕**  
濃郁嘅甘酒味 & 滑滑軟身雪糕  
滑溜程度簡直認唔出佢係冇蛋冇奶純素呢（心）  

![](/images/mitsuanhonzen4.jpg)

**米粉班戟 | 蕃薯甘栗**  
呢款pancake鹹甜一樣嘅  
日本米粉日本粟米粉日本蛋加法國發酵牛油咁啦  
煮甘栗都係平時煮甘栗嘅味啦  
（啡色）栗子蓉勁！香！  
浮雲般嘅紫薯cream估唔到個薯味好鬼出  
啲煮番薯香軟帶出本身嘅甜  
啡色好似亂畫嘅係海鹽焦糖醬  
微苦且甜嘅味道好有層次  
食完會好飽，但係唔會覺得佢好甜  
最衰格係個塊細細餅上面加個HK連埋個心，想點先？  
  
  
裝修明亮陳設簡潔環境（連洗手間）都乾乾淨淨  
真係唔激推俾人懲罰到佢哋數錢數到手指關節炎都唔得啊頂！！！
