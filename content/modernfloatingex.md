---
title: '浮世絵調原画展 | Modern Art Of Floating World'
date: 2018-05-31T22:35:00.003+08:00
draft: false
aliases: [ "/2018/05/modern-art-of-floating-world.html" ]
tags : [amusement - exhibition]
---

浮世絵 － 源於17世紀嘅日本畫風  
用色同風格都好獨特  
直到而家嘅日本  
都仲有大多數嘅傳統紋身師  
要學習一定程度嘅浮世絵之後  
先可以夠資格去幫人紋身  
然而當代藝術得以承傳  
梗係唔少得新舊交融呢個階段  

![](/images/modernfloatingex.jpg)

噏完一輪無聊嘢，入去喇... 終於～（嘻）  

![](/images/modernfloatingex1.jpg)

有幾位artist嘅作品  
雖然都係浮世絵但係畫風好唔同  

![](/images/modernfloatingex2.jpg)

幽默感十足嘅一系列畫作  
去澡堂玩嘅美人圖  
點解係玩？有水槍有黃色膠鴨仔  
一路睇一直忍唔住笑咗出嚟囉  

![](/images/modernfloatingex3.jpg)

著nike食抹茶扭紋軟雪糕同扮聖母  
玩得幾盡吓喎老細，哈哈  

![](/images/modernfloatingex4.jpg)

响浮世絵中廣為人知嘅一幅  
葛飾北斎嘅《神奈川沖浪裏》  
藝術家當然唔會放過  
硬插個驚訝表情嘅美人落去  
不過唔算好突兀嘅  
個比例同張大千幅《黃山自畫像》差唔多  

![](/images/modernfloatingex5.jpg)

左右作品的畫完全唔同感覺  
冇錯！進入下一個畫家嘅作品  
右邊嗰幅連顏料都好獨特  
經相片其實唔係好睇得出佢有幾金  

![](/images/modernfloatingex6.jpg)

好明顯呢位畫師好鍾意玩合體、龍同埋鬼  

![](/images/modernfloatingex7.jpg)

同一位畫師  
佢除咗以人體（紋身）同雕版轉印畫紙為媒介  
當代嚟講，滑板都係佢嘅創作範疇  
啲板真係型到震！  

![](/images/modernfloatingex8.jpg)

然後就係poster上面嘅figure  
將浮世絵硬接金魚  

![](/images/modernfloatingex9.jpg)

赤鬼（後面個盒係畫師嚟現場即畫㗎）  

![](/images/modernfloatingex10.jpg)

青鬼  

![](/images/modernfloatingex11.jpg)

呢隻個身嘅顏色似ふぐ多啲啫...  

![](/images/modernfloatingex12.jpg)

有樹脂雕塑先嘅  
呢批畫係之後再畫返  

![](/images/modernfloatingex13.jpg)

最後呢輯，又覺得好好笑嘅  
呢位畫師本身係上班族  
之後走去咗做紋身師  
所以會(要)畫浮世絵  
左邊嘅係畫人形、crossover高達嗰啲  
右邊就係上班族嘅日常  

![](/images/modernfloatingex14.jpg)

又係一路睇一路笑again  
唔係揸劍係拎住百円店透明遮；  
仲要用呢把透明遮乘風破浪咁通勤去；  
有侵侵打golf，個波係北韓旗；  
golf棍响盛怒之下會想用嚟打爆個電腦；  
上班族碌碌手機都係打golf game  

![](/images/modernfloatingex15.jpg)

另一邊有邊食邊趕返工嘅上班族；  
去七十一 (個膠袋用橙紅綠寫住漢字七十一)食便利店嘢解決lunch；  
工作作戰指揮部；要跑數嘅打工仔...  
喂呀！一個二個古代樣再配埋而家啲嘢  
差啲笑到我眼水飆囉（笑喊）  

![](/images/modernfloatingex16.jpg)

嘿嘿嘿，打工仔做到死唔出奇吖～  

![](/images/modernfloatingex17.jpg)

食煙？抵你死！  

![](/images/modernfloatingex18.jpg)

既喜歡浮世絵又鍾意幽默嘢嘅我  
覺得個展覽實在太過癮  
完全係驚喜，不愧山長水遠咁隔涉到要死嚟睇！！！
