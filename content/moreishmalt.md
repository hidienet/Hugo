---
title: '[美] Moreish & Malt'
date: 2020-07-30T19:30:00.000+08:00
draft: false
images: ["/images/moreishmalt.jpg"]
tags : [flavor - 行膳積腹]
---
 
郊野公園咁鬼熱  
買外賣梗係拎返屋企嘆住冷氣食啦！  
（自備啤酒also）

![](/images/moreishmalt.jpg)

話就話**Customized Set for 3-4**  
Appetizer 5揀3；Main就 6揀3  
但係一開晒啲嘢出嚟就覺得個份量多到有啲誇  

![](/images/moreishmalt1.jpg)

**墨西哥玉米片 Classic Nachos**  
因為有芝士焗過所以take away會黏到一座山咁 XDDD  
不過冇黏住嗰啲都仲係脆脆口好香粟米味嘅！

![](/images/moreishmalt2.jpg)

紅(Salsa)、綠(Guacamole)、白(Sour Cream)醬  
Salsa辣番茄味好開胃  
Guacamole濃郁牛油果完全同nacho匹配  
Sour Cream穩穩陣陣啦  
仲有唔係純白嘅係雞翼嘅**芝士醬**  
個blue cheese味香到癲！！！

![](/images/moreishmalt3.jpg)

**墨西哥芝士牛肉醬配油炸鬼 Cheesy Churro**  
哈哈哈個樣同粥店嗰啲無咩分別  

![](/images/moreishmalt4.jpg)

個芝士牛肉醬極足  
留起嚟煮多個肉醬意粉都仲夠啊啊啊

![](/images/moreishmalt5.jpg)

**水牛城雞翼 Buffalo Wings**  
有成10隻呀！（3-4個人都係除唔盡嘅）  
唔辣嘅不過都幾鹹啱送酒嘅...

![](/images/moreishmalt6.jpg)

**爆棚手撕豬肉熱狗 Super Dog**  
痴線㗎個包本身已經唔係細舊  
爆滿嘅homemade coleslaw x 手撕豬肉都不特止  
裡面仲要加咗一！大！碌！車打芝士腸仔  
最最最緊要係佢好好味！

![](/images/moreishmalt7.jpg)

**蕃茄帕瑪森芝士烤雞**  
**Chicken Parmaggiano**  
一大舊好似磚頭咁厚  
點知裡面啲肉一啲都唔嚡  
食雞有雞味，個味比雞翼嘅更甚  
有茄based同白肉令佢加埋Parmaggiano都唔會太漏，齋飽啫！

![](/images/moreishmalt8.jpg)

**大蝦碎蝦乾白酒汁闊條麵**  
**Fettuccine Prawns Aglio Olio**  
大蝦新鮮好爽口  
碎蝦乾粒同Fettuccine一齊煮  
食落每啖都有啖啖濃郁蝦味，勁好味！

![](/images/moreishmalt9.jpg)

仲有摺細細口罩套送呢～  
（不過呢期我有個正嘢，聽埋歌先再講...）  
  
  
飽到上腦都食唔晒  
不過已經响屋企喇唔怕留返嚟食  
最慘係拎返屋企嗰陣陣香味一直响個袋度飄出  
實在太誘人太過分喇！  
