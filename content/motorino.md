---
title: '[pizza] Motorino'
date: 2019-07-06T22:52:00.000+08:00
draft: false
aliases: [ "/2019/07/pizza-motorino.html" ]
tags : [flavor - 行膳積腹, flavor - 飲！]
---

意大利菜係樣衰衰求求其咁  
但係好好食嘛，樣有時真係唔太緊要  

![](https://zlo2qw.ch.files.1drv.com/y4mWQ4ozTsYzR0UXvGrZKBsrDIuLX88Z42g9s7m6qFIYoksTj9TuxJaPwymisYcJt0tHm5hcmEJ6Baui5iTqfasg98xVW_2sal1A3BtUc_R6VkyBLBf39PLxneCH-9eSRZd2XFyy9kOguSg1OFOsKaLQg5UhyvDXhmQRRr6PFeYkff__qFJC6jAq8YcpdeRPH4BT7iPJ39j3X7ZyZoElqZdeA?width=660&height=349&cropmode=none)

**Bresaola**  
pizza材料有最痛恨嘅火箭菜  
白芝士Fior Di Latte，即係半軟新鮮嘅mozzarella  
同埋意大利綿羊奶芝士Pecorino  
番茄醬base香得嚟帶微酸好開胃  
火箭菜當然係苦  
不過份量唔多啱啱好中和兩種芝士嗰少少漏  
餅底唔會好似麵包咁厚  
亦唔係薄身脆餅嗰種  
加埋炭香味足又極為煙韌  
好好味呀（超讚）  

![](https://zlo5qw.ch.files.1drv.com/y4mGEUTxmuk94CDV5jSZqPGtHc0GpmZyvrdwEmPqMrT2G5_yvpmU0JrWbk90_G89_9j_dIl6PetkCnYt4MrSMuIYkIxu77_Hb8Kdu64oSILWE_cwI7bEH5AjUQSnWcGX06TfBjE64yYoehc6ToBNsck4DKRqEPe9kFsJlwQno-IFHhsoJH6_DCrs-m4mWY1ULm3Uo9vOYk6XupU8eylfNdcQw?width=660&height=349&cropmode=none)

**Colatura di Alici**  
雖然睇落唔係好多嘢  
佢混合咗水牛芝士mozzarella、紫洋蔥、anchovy、辣椒、Gaeta橄欖等  
清爽中帶微辣，本身洋蔥嘅辣加辣椒  
零油膩感卻唔乾身，味道都好讚！  

![](https://zlo3qw.ch.files.1drv.com/y4mjs8VxRfspCWixtk1YLCIpVFMvLyAKib9IeZ_W_vv6slHiTX5NnameGMmY3tvVGlQ00uF9ueM8M7dNP1zTu-hfjuKmJ_4NoGqcAmLTqiT7_OQyFhF98lG2LQbb_3sQ9IjDWYCAnQa84yotgYRN3zxYLNBUQMvdH6Eyf_1zDQqqy0Z4RBv96dppkt4KSgH6vT4rWRiN8vH4JA0dyz0bE0UNA?width=349&height=660&cropmode=none)

**Gragnano Dellapenisola Sorrentina, D.O.C**  
配pizza嘅「專用酒」  
red plum釀嘅半有汽酒  
甜甜嘅味道又有啲汽咁好爽呢～  

![](https://zlo0qw.ch.files.1drv.com/y4m7VJBGjaW5QIguITmD_ZMqNbEIbkayrgMNlB35dv7N_OBY_g7TXnd5mWtnIzB_POoLkkGfr7BVCQfE1WkRrWRuk2LwI7dhDfe93niPkhb-YPowP5Nl9Eij29xaOhMCpWP6QIkQRkYj2ATSz_IvPYocRE51mr-EB3UTiO6vEnOrhBo1QlvIm8GQ-RTlwnqHMnDImU_dtDYcI-Gl2FHPlt71Q?width=660&height=349&cropmode=none)

**Oven Roasted Calamari**  
除咗pizza好好食，其他嘢嘅水準都非常高  
好似呢盤烤番茄前菜咁  
本身已經好甜嘅grape tomato經加熱後  
個甜味直頭爆晒出嚟  
厚身肉又juicy，好食到癲！  

![](https://zlo4qw.ch.files.1drv.com/y4m2MdUkHLZvHeOqIvdsOJibQg0We2TL7X1Yis2KlJww_dmunWHxbMHO_VPV6SqnAh3VOLaPOSZHHzafWLakGw9PaFSI9thPnCUvp5-TsJGkq8sKe3Gu_MBEOZnFIN1mVN1BCo6ED3-3RsPgujh1SPVijXEnC0bOFlUEwOFoOPX806UsPD0BDHtlL-7k7G-E6z1OMbm45xWN_7V5_S8BrodJg?width=660&height=349&cropmode=none)

**Tiramisu**  
一般都唔諗住嗌嘅甜品  
不過餐牌得兩樣就叫埋佢  
完！全！無！叫！錯！  
咖啡味一直滲出嚟  
同軟滑滑嘅微甜芝士配到不得了  
加埋香味好出嘅幼滑朱古力粉  
成舊嘢嘅完成度太高，好難唔鍾意佢！  

![](https://zbowqw.ch.files.1drv.com/y4mQv0LLOQSiHsW6xtQ80t1INvCV6Dl0wA5BnNKTfApwX36KrALvquBCFxIQkb8gmLx4SjG8ZQ1rbJUHVIYGyf5WjZemMge4bLdFFNTgPbV4FgfCO8cPfVOQU9KrACl69Ri9FTSUs3heY6MwRPVSkd55oO5UWdaVDl5YVhyZZkQx1ACpHsvFLOX1hTdN_3F4Tx0L63BojswN8kKwe8ccb4wSw?width=660&height=349&cropmode=none)

**Nutella Calzone**  
啡色一大舊咁，個樣唔係咁討好  

![](https://zboxqw.ch.files.1drv.com/y4mLfL3CiZOjKLZO4zWvQq2iRC5H64Jf6O_uIJO0ql6lXEXwry4tcc1FFLO2ZIheaFlgE09p4T9VyHuP83MHR_Oj3f1I1u-IwE3YS1CsTwAJWIzo-kMn4aWThsagCp1Cu4jkw6lrV0kjfA3CepxitZME5GkHMYm1-Ggrn6mpGhFOicNtgZ-rPVlEsyFk9hA1VeRomFevze8ydIDvii8xaq0Sg?width=660&height=349&cropmode=none)

切～ 開～  
calzone係餃子型嘅pizza  
裡面包住nutella同棉花糖  
香甜嘅餡料加煙韌嘅餅皮  
好食到暈低！  
  
  
完美嘅一餐呢（心）