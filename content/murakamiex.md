---
title: '村上隆 對戰 村上隆 | MURAKAMI vs MURAKAMI exhibition '
date: 2019-06-03T15:05:00.001+08:00
draft: false
aliases: [ "/2019/06/murakami-vs-murakami-exhibition.html" ]
tags : [amusement - exhibition]
---

襯未俾人整爛同地氈好污糟之前  
都係早少少入館睇啦…  

![](/images/murakamiex.jpg)

經過梵高一役，我死都上網訂飛  
反正上網訂抵啲  
加上，今日嘅門票騷歐冇即場飛  
不過個展擺足兩個月  
平日嘅話唔會咁多人去嘅  

![](/images/murakamiex1.jpg)

着好鞋套就一嘢飆上三樓  

![](/images/murakamiex2.jpg)

同一般認知嘅彩色花花唔同  
本冇咩介紹嘅場刊係用暗黑系concept  

![](/images/murakamiex3.jpg)

三樓黑色風格入口  
呢層有兩個展廳  
「分別係宇宙初生的啼聲 The Birth Cry of a Universe」  
同「藝術家收藏 The Collection」  

![](/images/murakamiex4.jpg)

當然係先直入**宇宙初生的啼聲 The Birth Cry of a Universe**  

![](/images/murakamiex5.jpg)

而場中間呢件作品  
就係«**宇宙初生的啼聲 The Birth Cry of a Universe**»  

![](/images/murakamiex6.jpg)

高4.5米，係佢用咗14年時間創作嘅  
底座有蓮花中間有妖怪嗰啲仲有河童咁  
啲妖怪風格好水木茂，即係畫鬼太郎嗰個啊  

![](/images/murakamiex7.jpg)

呢個場塊地鋪咗深色嘅骷髏頭地氈  
感覺上好有踩住一堆骸骨咁（笑）  

![](/images/murakamiex8.jpg)

村上隆同你say hello  
簡單介紹返今次嘅策展同「作者的話」  

![](/images/murakamiex9.jpg)

«**727 Dragon**»  
DOB係村上隆第一隻創作品啊  
個底勁似雲石但係佢其實係油畫布  

![](/images/murakamiex10.jpg)

紅藍線條下，妖怪悄悄然咁出沒  

![](/images/murakamiex11.jpg)

Tan Tan Bo本身係水木茂筆下嘅人物  
亦係村上隆細個嗰陣鍾意嘅角色  
同場加埋DOB，一絕！  

![](/images/murakamiex12.jpg)

密集式同色系嘅骷髏骨  
同彩骷髏地氈 x 暗黑牆身相輝映  

![](/images/murakamiex13.jpg)

然後入去另一展廳**藝術家收藏 The Collection**  
係村上隆自己揀選其他藝術家嘅私人收藏品  

![](/images/murakamiex14.jpg)

有日本色情攝影師**荒木経惟**嘅相  
«冬日之旅»有佢同佢老婆嘅蜜月相  
«傷感之旅»有離別，已逝去嘅生前身後嘅相  
不過經過KaoRi件事  
我個人係覺得佢係一個徹底嘅仆街，就咁  

![](/images/murakamiex15.jpg)

仲有くらや えみ、蘿莉控畫家高野綾、攝影師Hiromix、插畫家五木田智央嘅作品  
同青島千穗嘅 «小小的信念 雞女孩»  

![](/images/murakamiex16.jpg)

角落都唔放過，有三木富雄嘅 «無題»（耳）  
（頂！我諗起梵高喇又）  

![](/images/murakamiex17.jpg)

另一邊有熟悉嘅Andy Warhol  
同更熟悉嘅舊九龍城 «香港，機場» @1993年  

![](/images/murakamiex18.jpg)

中間係呢個展廳最大型哇一聲橙色工具人仔  

![](/images/murakamiex19.jpg)

佢哋嘅背面係空山基嘅作品啦  

![](/images/murakamiex20.jpg)

畫家國方真秀未嘅«Maho最喜愛的雜錦壽司»  

![](/images/murakamiex21.jpg)

呢個展廳收藏嘅作品太多喇  

![](/images/murakamiex22.jpg)

差啲唔記得自己係嚟睇村上隆 XDD  

![](/images/murakamiex23.jpg)

落返二樓展區：服裝展區  

![](/images/murakamiex24.jpg)

唔止成個波波衫係花  

![](/images/murakamiex25.jpg)

連鞋都係花花~  

![](/images/murakamiex26.jpg)

除咗係用佢自己做model  
仲有佢隻狗㗎  
呢套好有裏原宿洪七公feel啊…  

![](/images/murakamiex27.jpg)

個老頑童mode太強烈喇，哈  

![](/images/murakamiex28.jpg)

前面同後面都咁開心  

![](/images/murakamiex29.jpg)

除咗花花當然唔可以漏咗DOB  

![](/images/murakamiex30.jpg)

好似腫瘤咁擴散  

![](/images/murakamiex31.jpg)

八爪魚  

![](/images/murakamiex32.jpg)

牆上有稿睇清楚making of㗎  

![](/images/murakamiex33.jpg)

身為日本人梗係要有日本風格  
對大腳板超有喜感  

![](/images/murakamiex34.jpg)

再到樓下一樓  
白色入口同三樓啱啱就係反差色  

![](/images/murakamiex35.jpg)

呢層有四個區域  
分別係Francis Bacon, Tan Tan Studies, Superflat Flower同 Enso  

![](/images/murakamiex36.jpg)

而好明顯我而家係身處**Superflat Flower**  

![](/images/murakamiex37.jpg)

地氈上面係無重複色嘅花花  
每個都有自己嘅冧巴  

![](/images/murakamiex38.jpg)

同三樓一樣，村上隆同你打招呼  

![](/images/murakamiex39.jpg)

傾吓減肥嘢  

![](/images/murakamiex40.jpg)

同驚自己好似佢爸爸咁有腦退化症等  

![](/images/murakamiex41.jpg)

好人性化，絕對唔係一個黐線大叔呀  

![](/images/murakamiex42.jpg)

KaiKai KiKi  

![](/images/murakamiex43.jpg)

密集式KaiKai KiKi  

![](/images/murakamiex44.jpg)

上天下地都是花  

![](/images/murakamiex45.jpg)

充滿歡笑嘅KaiKai KiKi太陽花  

![](/images/murakamiex46.jpg)

應該係全場最佳check in地標  

![](/images/murakamiex47.jpg)

不過其實求其拍埋牆都已經夠靚夠繽紛  

![](/images/murakamiex48.jpg)

大大朵 好好笑  

![](/images/murakamiex49.jpg)

好高大嘅花樣人形呀  

![](/images/murakamiex50.jpg)

個比例係咁  

![](/images/murakamiex51.jpg)

除咗可以席地(氈)而坐  
仲有超~ 大~ cushion 坐低慢慢睇片  

![](/images/murakamiex52.jpg)

明明都係花花點解會有畫框框住？  
因為佢裡面係有骷髏頭，唔同畫作嚟㗎！  

![](/images/murakamiex53.jpg)

黃色系  

![](/images/murakamiex54.jpg)

& 藍色系  

![](/images/murakamiex55.jpg)

well, 呢個系列唔需要講太多  

![](/images/murakamiex56.jpg)

每一幅都係集體回憶喇啩  

![](/images/murakamiex57.jpg)

等等先… 我冇睇劇場版㗎喎  

![](/images/murakamiex58.jpg)

只係知咩時光機隨意門嗰啲㗎咋  

![](/images/murakamiex59.jpg)

眼花撩亂咁走出呢個展廳  

![](/images/murakamiex60.jpg)

係一堆改完又改嘅稿  

![](/images/murakamiex61.jpg)

每次出品前都會勁修改  

![](/images/murakamiex62.jpg)

@**Tan Tan Bo Studies**  

![](/images/murakamiex63.jpg)

跟住到**Francis Bacon**展區  
Yes！場刊封面就係佢啊！  

![](/images/murakamiex64.jpg)

最後係**Enso 圓相**  
成個展室由天花到牆身落埋地板都係油晒金色  

![](/images/murakamiex65.jpg)

歡迎你嘅小隆同阿貓都係咁金㗎  

![](/images/murakamiex66.jpg)

梗係有DOB  

![](/images/murakamiex67.jpg)

展覽對話框裡面有講過佢其實初初唔受歡迎  
唔緊要吖依家村上隆出咗名  
DOB都可以吐氣揚眉喇  

![](/images/murakamiex68.jpg)

隔離展館冇嘅金色太陽花  

![](/images/murakamiex69.jpg)

«一隻依偎著生死秘密的獅子»  
條橋呢… 係佢嗰啲色彩絢爛骷髏骨嚟㗎  

![](/images/murakamiex70.jpg)

「圓相」，係可以追溯至日本傳統禪畫  

![](/images/murakamiex71.jpg)

«圓相：香格里拉»金色嘅，2015年作品  

![](/images/murakamiex72.jpg)

«無題» 2018年作品  
睇落同«圓相：香格里拉»一樣  
都係一個圈同暗藏突起骷髏頭咁  
但其實呢幅係銀色嘅  
然而成個場地係金色所以一定要行近啲仔細咁睇  

![](/images/murakamiex73.jpg)

個場館係懾人嘅全金  
同時又有寧靜嘅感覺真係好神奇  
（可能係因為咁啱啲人集中响太陽花嗰邊玩啩）  

![](/images/murakamiex74.jpg)

又上返去三樓  
因為想慢慢睇關於佢畫嘅動畫6HP  
有片講成個製作過程同啲手稿們  

![](/images/murakamiex75.jpg)

訪客留言簿  
Mmm... 眼見都係被淪為啲阿爸阿媽俾佢哋嘅寶貝做畫簿咁囉  

![](/images/murakamiex76.jpg)

出返去，冇排隊入紀念品專賣店呀  
响出面影吓KaiKai KiKi咋  

![](/images/murakamiex77.jpg)

話時話佢呢個同大館當代美術館都好襯吓喎  
特登㗎？
