---
title: '[素] 走肉 ‧ 朋友 - 全日走肉五餸餐'
date: 2020-12-26T09:50:00.000+08:00
draft: false
images: ["/images/mymeatrunbuddy.jpg"]
tags : [flavor - 行膳積腹, satisfaction - 黃店懲罰日]
---

經過擒晚個[聖誕巨餐斧頭扒](https://hidie.net/sowergift/)嘅洗禮...  

![](/images/mymeatrunbuddy1.jpg)

今日就食返個冇肉懺悔lunch @走肉 ‧ 朋友  

![](/images/mymeatrunbuddy2.jpg)

因為疫情關係，自助餐改為自選餐    
但係有職員喪裝大大兜嘅五餸飯  
（好癲呀$55唔使加一仲任添飯啦湯啦糖水同嘢飲）  

![](/images/mymeatrunbuddy3.jpg)

睇啱就點唔知係咩仲有專人講解  
話晒有啲蔬菜簡直係分子料理咁完全睇唔透佢係咩  

![](/images/mymeatrunbuddy4.jpg)

大隻過個頭嘅碟裝得滿滿咁  

![](/images/mymeatrunbuddy5.jpg)

兩個人食就可以試多幾款  

![](/images/mymeatrunbuddy6.jpg)

超香麻辣味嘅**四川風麻辣口水雞**  
啲"雞"彈彈牙咁幾好咬  
最正係佢個麻辣味好開胃，超推薦！  

![](/images/mymeatrunbuddy7.jpg)

勁香蛋味唔會老嘅**瑤柱蒸水蛋**  
瑤柱其實係金菇，咬落爽口嘅  
蛋味勁濃又滑滑咁好味呢～  

![](/images/mymeatrunbuddy8.jpg)

酸酸甜甜甜甜酸酸嘅**糖醋排骨**  
以為係酸齋啲friend實情係酸甜美味嘅爆脆油炸鬼  

![](/images/mymeatrunbuddy9.jpg)

講開齋，真係有齋：**咖喱齋**  
個咖喱汁好濃麵筋唔會油淋淋咁唔錯唔錯  

![](/images/mymeatrunbuddy10.jpg)

微苦爽脆嘅**豉汁炆涼瓜**  
新鮮清脆嘅淡淡苦味加埋微鹹豉汁真係啱啱好  
涼瓜下面係遮住咗嘅**蘿蔔枝竹雞髀菇**  
啲蘿蔔又甜煮得超軟身好好食啊！  

![](/images/mymeatrunbuddy11.jpg)

唔輸蝕比有臘味嗰種嘅**清蒸粗絲蘿蔔糕**  
唔會成舊粉咁再加粗條蘿蔔同調味醬油  
新年懶得整都可以考慮買返底喎...  

![](/images/mymeatrunbuddy12.jpg)

唯一一樣兩碟都會有嘅**西檸汁芋頭魚**  
芋頭勁香食落直頭漿口好揀手  
個西檸汁嘅酸味完全係令人上癮嘅美味，太正喇！  

![](/images/mymeatrunbuddy13.jpg)

**雜錦脆脆（豆腐蓮藕蕃薯）**  
全部都係椒鹽味，外層都係脆嘅  
豆腐係脫水版硬身少少嗰隻  
所以椒鹽豆腐嘛點都係無得輸  
蓮藕爽脆，但係就咁一塊食無咩味加埋椒鹽就啱啱好  
蕃薯係超～ 甜～ 嘅黃心番薯  
連埋椒鹽就更突顯佢個隻甜，超讚！  

![](/images/mymeatrunbuddy14.jpg)

白飯係任裝嘅，話係白飯裡面係有粒粒紅米  
隻米幾香飯味喎，搞到要食咁多餸都仲猛咁扒飯  

![](/images/mymeatrunbuddy15.jpg)

湯都係任裝嘅，今日係**蓮藕豆湯**  
湯料有蓮藕甘筍粟米嗰啲加埋豆就好清甜  
無肉湯骨湯咁油膩  

![](/images/mymeatrunbuddy.jpg)

哎吔吔，諗住食清啲懺悔吓不過點睇又係會食到飽撐撐  
（食物全！清！唔浪費食物㗎我！）  

![](/images/mymeatrunbuddy16.jpg)

嘢飲又又係任斟  
有當然地嘅熱水之餘  
亦有檸檬水呢杯消滯**普洱**同清熱五花茶  
不過呢杯茶唔係我嘅我會飲多碗湯  

![](/images/mymeatrunbuddy17.jpg)

食咗咁多嘢但係都仲會吔埋**陳皮紅豆沙**  
啊！糖水，都係任裝嘅  
食得晒先好拎呀吓  

![](/images/mymeatrunbuddy18.jpg)

啲豆煲到離晒殼起晒沙  
味道唔會好甜，紅豆味（大心）  

![](/images/mymeatrunbuddy19.jpg)

食完自己執碗啊！  
    
平日好少會食呢種碟頭飯幾餸飯咁樣形式嘅嘢  
然而味道好好完全值得嚟試  
呢度啲素食食完唔會似食齋咁食到飽飽滯滯  
唔滯啫but真係好L飽  
仲諗住擒晚食得咁甘今日唔好咁放縱㗎嘛  
媽我錯喇～ 食素都飽到上天靈蓋  
  
未拆禮物之前已經要拆褲頭  
好在今日着橡筋頭㗎啫...
