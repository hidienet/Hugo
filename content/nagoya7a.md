---
title: '[GO! GO! NaGoYa～] Day7：名古屋 馬喰一代'
date: 2015-10-27T13:30:00.000+08:00
draft: false
aliases: [ "/2015/10/go-go-nagoya-day7.html" ]
tags : [flavor - 行膳積腹, travel-日本-名古屋]
---

話說去不到[李昇](http://www.shoya.com/)食飛驒牛  
雖然當晚已經食過燒[松阪牛](https://hidie.net/nagoya5i/)  
不過到了名古屋唔食飛驒牛係會有絕對遺憾（淚）  
  
所以在於冬瓜唔打打西瓜 (Er?)  
而並非退而求其次的情況下  
終於搵到呢間正嘢～  
正... 一在都係靚嘢；二在有lunch！！！  
有lunch就是份量不會恐怖地誇張  
因此價格更相宜（yeah）  

![](/images/nagoya7a.jpg)

Let's EAT～～～（手震震又out-fo）  

![](/images/nagoya7a1.jpg)

先來張萬分氣勢個樣又幾靚仔嘅抽氣扇相  
正宗既睇得又抽得，哈！  
  
set lunch有「炭火焼」、「しゃぶしゃぶ」同「すき焼き」  
兩條友食唔到三份餐，放棄烚烚吓啦～  

![](/images/nagoya7a2.jpg)

唔好以為係lunch set就會虐待你唔可能食得飽  
就連前菜都塞得飽肚  

![](/images/nagoya7a3.jpg)

**前菜5種盛り**，精緻的小小一件魚仔一堆菜條  
味道清新，好睇又好味  

![](/images/nagoya7a4.jpg)

跟住係唔滑但超～～～濃豆味嘅**自家製豆冨**  

![](/images/nagoya7a5.jpg)

緊接有**サラダ**，大肉面前都要多多菜平衡一下  
直接蒸熟，完美的原味  

![](/images/nagoya7a6.jpg)

完了吧 如無意外...  
sorry，仲有兩粒**煮帶子**，無渣㗎！  
  
好喇好喇，有如監獄飯房中敲杯  
「有肉食未呀？？？」  

![](/images/nagoya7a7.jpg)

**焼肉 飛驒牛 w/野菜盛り**  

![](/images/nagoya7a8.jpg)

**すき焼き 飛驒牛 w/野菜盛り**（大大量）    
焼肉自己燒；すき焼き經理仔燒（嘻）  

![](/images/nagoya7a9.jpg)

一磚腐乳牛油起鑊  

![](/images/nagoya7a10.jpg)

炒呀炒（個角度好似偷拍咁...）  

![](/images/nagoya7a11.jpg)

沾一吓蛋漿就食得，跳起yeah！  
油脂分佈密麻均勻入口即化  
成個口就充滿著一大陣濃郁牛奶味  
就係這種牛奶味，令我呢種唔識食嘅人都分到  
前幾日食嘅[松阪牛](https://hidie.net/nagoya5i/)、再前多幾日食嘅普通燒牛  
同平日D爛鬼牛嘅分別，呢隻飛驒牛真係好x香呀！  
by the way，隻蛋一D都唔腥，靚嘢。  

![](/images/nagoya7a12.jpg)

菜煮好喇都，一陣先食  

![](/images/nagoya7a13.jpg)

好！到我大顯身手煮餐勁（燒幾片肉咁大把）  

![](/images/nagoya7a14.jpg)

：：：：：暈低咗：：：：：  
\[味王mode\] 實在太太太好食喇～～～ \[/味王mode\]  
同頭先すき焼き隻飛驒牛唔同部位  
呢種肉身厚D，外面微微焦脆（控制火候好囉，明未？）  
裡面有油分而且牛奶味肉汁滿滿爆juicy，極品也！  
連碗**ご飯**都好食，D料太好送飯  
差D要叫人添飯，不過添咗一定食唔晒做大嘥鬼  
夠就好喇做人唔好太貪心  

![](/images/nagoya7a15.jpg)

食日本全set一定有嘅**味噌汁**，赤味噌味道濃  

![](/images/nagoya7a16.jpg)

最後最後當然係**デザート**時間  
係わらび？葛？  
總之唔係jelly大菜糕啦～  
  
呀～ 好好味呀... 好飽呀... ... ... ...  
  
\-----------------------------------------------  
  
延伸閱讀：[GO! GO! NaGoYa～（8D7N）](https://hidie.net/nagoya8d7n/)
