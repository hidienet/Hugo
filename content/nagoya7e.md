---
title: '[GO! GO! NaGoYa～] Day7：覚王山吉芋 - 吉芋花火、べっ甲芋'
date: 2015-10-29T21:30:00.000+08:00
draft: false
aliases: [ "/2015/10/go-go-nagoya-day7_29.html" ]
tags : [travel - 日本（中部東海道）・ 尾張愛知名古屋, flavor - 螞蟻族]
---

食碗麵做晚餐果然係滿足唔到旅行胃食mode全開嘅我  
（well，唔旅行都係胃食mode全開我認）  
襯松坂屋仲未打烊就買啦買啦仲等咩呀？  

[![](https://c1.staticflickr.com/9/8869/28193562075_b78edb1f15_z.jpg)](https://c1.staticflickr.com/9/8869/28193562075_b78edb1f15_z.jpg)

有好多都好正咁，最後揀咗呢兩款  
（plus R咗4分1件**鬼まんじゅう**試吓）  

[![](https://c1.staticflickr.com/9/8736/28116265641_7464242a54_z.jpg)](https://c1.staticflickr.com/9/8736/28116265641_7464242a54_z.jpg)

首先出場係(又)名物**吉芋花火**  
一條條幼身煙花狀  
脆糖包住番薯條，夾咗一啖入口就停唔到  
一路食一路食一路食，實在太邪惡（！）  

[![](https://c2.staticflickr.com/8/7691/27578869583_03947f6d58_z.jpg)](https://c2.staticflickr.com/8/7691/27578869583_03947f6d58_z.jpg)

再來pack唔係名物但見到忍不住買嘅**大学芋（べっ甲芋）**  
因為見到「**二度揚**」 ，炸兩次喎  
梗係要試吓同平時有咩分別啦  
有附送糖漿不過用唔著  
無計啦，佢個甜度啱～ 啱～ 好～  
外面糖皮硬脆，番薯裡面又香又粉  
相比花火更食到番薯嘅味道  
雖然睇落大学芋顏色深D好似甜D  
不過食落無花火咁漏  
反而攪到呢個成pack一嘢就KO（嘿嘿嘿）  
  
哇哇哇！好在有買多無買錯  
宵夜都係唔食唔得嘅...  
  
\-----------------------------------------------  
  
延伸閱讀：[GO! GO! NaGoYa～（8D7N）](http://www.hidie.net/2015/11/go-go-nagoya8d7n.html)