---
title: '[GO! GO! NaGoYa～] Day8：地雷也 天むす'
date: 2015-11-02T18:30:00.000+08:00
draft: false
aliases: [ "/2015/11/go-go-nagoya-day8_2.html" ]
tags : [flavor - 行膳積腹, travel-日本-名古屋]
---

响本住「有買多無買錯姐有的是錢你吹得我脹咩」嘅心態下  
飯糰我係買咗兩款  
上機場巴士前食咗稲荷寿し  
落車去到機場，咪食另一款囉  

![](/images/nagoya8e.jpg)

一口一個tapas樣嘅**天むす**  
即係紫菜包住炸蝦同飯  
炸蝦爽甜豐厚，彈牙彈牙咁  
漿粉有海苔粉調好味  
單單配蝦就已經係充滿海洋氣色  
就算凍食都無覺得個炸漿油膩索油  
而且無滲落飯度  
先食到粒粒飽滿嘅飯仔  
用天然竹皮打包，吸走多餘濕氣  
所以連凍咗嘅紫菜都唔會韌  
一pack裡面搭多兩條鹹菜  
爽脆呀不過都幾鹹（我本身唔係好鍾意食鹹醃菜）  
  
好好食呢～～～  
  
\-----------------------------------------------  
  
延伸閱讀：[GO! GO! NaGoYa～（8D7N）](https://hidie.net/nagoya8d7n/)
