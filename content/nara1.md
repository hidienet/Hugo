---
title: '[ララ奈良] Day1：志津香 | 興福寺五重塔 | 猿沢池 | なら泉勇斎 | 中谷堂 | 栗 ならまち店'
date: 2017-09-12T09:30:00.000+08:00
draft: false
aliases: [ "/2017/09/day-1.html" ]
tags : [lifestyle - 逃離852, travel - 日本（関西近畿）・ 大和奈良と摂津大阪]
---

搭red-eye flight嘅好處就係要玩到盡！  
由[関西空港](https://hidie.net/kix/)清晨落機  
再搭近鉄從空港去難波到奈良  
點解唔直接由機場直奔奈良？  
一來車密好多；二來車費平；三來到站方便  
加上兩種搭法嘅車程差唔多啫  
  
去吓去吓，到咗咪掉低行李  

![](/images/nara1a.jpg)

（**奈良七種釜めし**）  
然後係時候食個奔廚喇 @[志津香](https://hidie.net/nara1a/)  
開店前十五分鐘排隊  
排第九呀～ 所以出菜都係第九位  
因為即叫即整，差唔多半個鐘個釜めし就送到  
個飯勁香勁濃味真係等幾耐都值得！  
  
好喇食飽飯梗係要去感受吓呢個古都  
大和嘅發源地，比京都嗰啲早好多  
[興福寺](https://hidie.net/nara1b/)個寺有成1300年歷史（瞪大眼）  

![](/images/nara1b1.jpg)

不過個主殿**中金堂**整備中  

![](/images/nara1b.jpg)

有得睇嘅仲有代表住古都奈良嘅國寶**五重塔**  
宏偉而不華麗，好奈良啊～  

![](/images/nara1b2.jpg)

再兜到每日必經嘅**猿沢池**  

![](/images/nara1c.jpg)

行吓行吓口乾乾  
去飲吓**奈良の地酒**先 @[なら泉勇斎](https://hidie.net/nara1c/)  
啱啱仲有今年新酒評價獲金賞酒試㖭呀  
（貴少少都要試吓）  
左邊枝**三諸杉**超！好！味！  
氣味香味道醇個after taste仲要好特別（拇指）  

![](/images/nara1d.jpg)

飲咗少少嘢呢又想食少少嘢喎  
嚟返個古早味嘅**よもぎ餅**@[中谷堂](https://hidie.net/nara1d/)就啱啱好  
軟糯中夠煙韌，味道樸實唔太甜  
好好食呀嚟到千祈唔好錯過～  
就咁駐足睇現場高速舂餅都係賞心樂事  
屏息靜氣咁望住  
勁驚訝點解咁快都唔揼親手  
又要驚又要睇，當然最重要都係食啦哈哈  
  
話說今晚想去阿耶食癲  
身為居酒屋嘅佢响五點半開門嘅  
頭先六點九去到已經full（傻眼）  
仲要無得訂枱...  

![](/images/nara1e.jpg)

咁就改架步去**140年町屋**裡面食雜草野菜 @[栗 ならまち店](https://hidie.net/nara1e/)  
然而今日只有**粟「大和牛と野菜」のディナーコース**  
唔係全野菜；但都全部係名物啦（鐮倉大和牛！）  
食食食（點頭點頭）唔掉頭走啦梗係～  
  
  
好喇～ 話晒都係坐red-eye flight  
實實在在咁生活咗一整日都會攰嘅  
今晚唔周圍跑，早啲瞓聽朝再出動！  
  
{{<nara>}}
