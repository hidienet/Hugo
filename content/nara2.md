---
title: '[ララ奈良] Day2：春日大社 | 奈良公園と鹿 | 玄 | 春鹿 | ならまち格子の家 | 樫舎 | 大仏プリン | 亜耶'
date: 2017-09-13T09:12:00.000+08:00
draft: false
aliases: [ "/2017/09/day-2.html" ]
tags : [travel - 日本（関西近畿）・ 大和奈良と摂津大阪]
---

去旅行唔一定要匆匆忙忙  
尤其嚟輕鬆安靜嘅奈良  
梗係要瞓到自然醒  
再大啖大啖索啲寧靜又新鮮嘅氣息  
（鹿屎味飄飄飄～～～）  

[![](https://c1.staticflickr.com/5/4396/36206420464_ce2856bf78_z.jpg)](https://c1.staticflickr.com/5/4396/36206420464_ce2856bf78_z.jpg)

慢慢漫步去**[春日大社](http://www.hidie.net/2017/10/day2.html)**  
紅噹噹嘅神社  
同擒日嘅五重塔一樣係世界遺產  
建於和銅二年（710年）  
起响春日山嘅原始林即係**奈良公園**  

[![](https://c1.staticflickr.com/5/4430/36853307156_57b1c3cffc_z.jpg)](https://c1.staticflickr.com/5/4430/36853307156_57b1c3cffc_z.jpg)

奈良，梗係與**鹿**啦～  
睇落好有靈氣  
不過佢個os應該係：  
冇買**鹿せんべい**就過主啦（哼）  
  
今朝就食中谷堂嘅餅同飲牛奶  
個餅同擒日食嘅一樣都係咁好食㗎（心）  

[![](https://c1.staticflickr.com/5/4341/36900668861_7412e74c8b_z.jpg)](https://c1.staticflickr.com/5/4341/36900668861_7412e74c8b_z.jpg)

去食奔廚喇 @**[玄](http://www.hidie.net/2017/10/day2_31.html)**  
原本full晒㗎，但店家話啱啱有人cancel咗  
執死雞get！（撒花）  
唔好睇少呢兜**そば**  
呢間嘢係入選Michelin Nara㗎  
慕名去都係咁話，鬼叫佢好食到喊呀？  
將純粹嘅蕎麥味道發揮到極致  
爽滑中帶嚼勁，越食越香蕎麥味  
突然替cancel咗booking嗰兩位可惜  
但同時都好多謝佢哋…  

[![](https://c1.staticflickr.com/5/4405/36645056960_ded317715e_z.jpg)](https://c1.staticflickr.com/5/4405/36645056960_ded317715e_z.jpg)

食完嘢又就去飲返杯先  
奈良嘛～ 係**日本酒発祥の地**  
要飲，梗係唔可以錯過嚟歷史悠久嘅**[春鹿](http://www.hidie.net/2017/11/day-2.html)**飲啦  
500円試5杯仲可以帶走埋隻杯  
（其實係飲咗6杯）  
又食又拎呀好無敵係咪？  

[![](https://c1.staticflickr.com/5/4392/37116555815_e0abf76068_z.jpg)](https://c1.staticflickr.com/5/4392/37116555815_e0abf76068_z.jpg)

飲到一肚水參觀吓町屋  
@**[奈良町 ならまち格子の家](http://www.hidie.net/2017/11/day2.html)**  
窺探吓以前嘅屋，幾過癮吖（仲要無料入場㖭）  

[![](https://c1.staticflickr.com/5/4333/36234134403_32fc87f8eb_z.jpg)](https://c1.staticflickr.com/5/4333/36234134403_32fc87f8eb_z.jpg)

行吓行吓就搵地方坐吓食吓  
**樫舎の氷 わらび餅入り** @**[萬御菓子誂處 樫舎](http://www.hidie.net/2017/11/day2_2.html)**  
有啲熱呢就要隊返碗期間限定嘅刨冰  

[![](https://c1.staticflickr.com/5/4418/37041829385_dbe8be222e_z.jpg)](https://c1.staticflickr.com/5/4418/37041829385_dbe8be222e_z.jpg)

下午茶時間 @**[大仏プリン](http://www.hidie.net/2017/11/day2_61.html)**  
好滑呀好滑呀好滑呀呀呀呀呀～  

[![](https://c1.staticflickr.com/5/4372/36853754396_94fdc748d2_z.jpg)](https://c1.staticflickr.com/5/4372/36853754396_94fdc748d2_z.jpg)

（揀邊隻好呢？）  
嗱～ 原本諗住晚餐食懷石料理  
點知又係得到full booking呢個答覆  
好啦好啦訂聽日枱啦咁  
咁今晚呢，就去返擒晚full咗嘅居酒屋**[亜耶](http://www.hidie.net/2017/11/day2_3.html)**  
呵呵呵今晚早少少去所以未爆lucky  
無計啦呢間都係Michelin Nara推介店  
（嘻，一日兩餐Michelin都咪話唔威威）  
慢慢飲慢慢食，咁就飽肚上眼眉  
  
  
...人生真美好～  
  
\-----------------------------------------------  
  
延伸閱讀：  
[Day1：志津香 | 興福寺五重塔 | 猿沢池 | なら泉勇斎 | 中谷堂 | 栗 ならまち店](https://www.hidie.net/2017/09/day-1.html)  
Day2：春日大社 | 奈良公園と鹿 | 玄 | 春鹿 | ならまち格子の家 | 樫舎 | 大仏プリン | 亜耶  
[Day3：浮見堂 | 平宗柿の葉ずし | 奈良国立博物館 | 茶房暖暖 | 茶道体験 | 和やまむら](https://www.hidie.net/2017/09/day-3.html)  
[Day4：吉城園 | 天極堂 | 東大寺 | 麺闘庵 | 江戸川 | あけび](https://www.hidie.net/2017/09/day-4.html)  
[Day5：柿の葉すし たなか → 大阪](https://www.hidie.net/2017/09/day1.html)