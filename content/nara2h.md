---
title: '[ララ奈良] Day2：酒房 亜耶'
date: 2017-11-03T19:20:00.000+08:00
draft: false
aliases: [ "/2017/11/day2_3.html" ]
tags : [flavor - 行膳積腹, flavor - 飲！, travel-日本-奈良大阪]
---

諗住晚餐食懷石料理  
點知full booking無得食住  
好啦好啦訂聽日枱啦咁  
  
咁今晚呢，就去返擒晚full咗嘅居酒屋**亜耶**  
早少少去所以未爆lucky  
就變成一日兩餐Michelin呵呵  

![](/images/nara2h.jpg)

居酒屋就梗係要有酒酒酒啦（cheers！）  
唔想諗就揀**店主おまかせ利酒3酒**  

![](/images/nara2h1.jpg)

第一set係**花巴**、**龍神**、**大倉**  

![](/images/nara2h2.jpg)

另一set係**菊司**、**豊香**、**出世男**  

![](/images/nara2h3.jpg)

好開胃嘅佐酒**前菜**三種：  
左邊係好濃郁梅子味嘅糕  
中間係蛋黃醬味嘅魷魚沙律  
右邊係芒果醬魷魚  

![](/images/nara2h4.jpg)

新鮮到爆嘅**刺身**（**造り盛合せ**）  
啲油花响個口度爆晒出嚟  

![](/images/nara2h5.jpg)

**出し巻明太子**  
滑溜滑溜嘅明太子蛋卷  
香囉咪就係！  

![](/images/nara2h6.jpg)

小酌幾杯之後轉一轉嘢飲  
呢枝係**ARAGOSHI×MINOH（あらごしみのお）**  
数量限定嘅手工啤酒  
**梅乃宿酒造**同**箕面ビール** crossover  
啤酒嘅味道中慢慢滲出梅酒嘅味道  
輕盈嘅感覺，而個after taste都係啖啖嘅梅酒味  
好過癮呢呢呢～  

![](/images/nara2h7.jpg)

新鮮好好食嘅但好難哇哇聲好特別呀嘅**鹽燒鯖魚**  

![](/images/nara2h8.jpg)

**無花果天麩羅**  
用高湯浸住嘅炸炸炸無花果呀！！！  

![](/images/nara2h9.jpg)

（咬～～～）  
外脆裡面又軟又甜  

![](/images/nara2h10.jpg)

超香，好好好好味嘅**メヒカリ 天ぷら**  
骨都炸到化晒  
雖然係炸嘢卻丁點油膩感都冇  

![](/images/nara2h11.jpg)

再嚟多round三小杯先  
**梅乃宿**、**篠峯**、**くじら**  

![](/images/nara2h12.jpg)

飽得滯跟隨唔到日本人咁食粉麵飯做ending  
食飯個都係滿滿澱粉質嘅**ポテトサラダ**  
咁簡單嘅食材都做得咁出色（滾動）  

![](/images/nara2h13.jpg)

最後，食唔落甜品  
但食咗個比甜品更甜嘅**焼きトマト**  
甜！到！痴！線！  
仲要成個橙咁大個囉  
  
  
好強勁嘅Michelin推薦  
果真間嘢非常值得推薦呢～  
  
{{<nara>}}
