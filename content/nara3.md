---
title: '[ララ奈良] Day3：浮見堂 | 平宗柿の葉ずし | 奈良国立博物館 | 茶房暖暖 | 茶道体験 | 和やまむら'
date: 2017-09-14T09:19:00.000+08:00
draft: false
aliases: [ "/2017/09/day-3.html" ]
tags : [travel - 日本（関西近畿）・ 大和奈良と摂津大阪]
---

一早就去奈良公園行晨運

![](/images/nara3.jpg)

地點係**奈良公園**嘅[浮見堂](https://hidie.net/nara3a/)  
遠觀近望同樣清靜美麗  

![](/images/nara3b.jpg)

早餐就食**柿の葉ずし** @[平宗](https://hidie.net/nara3b/)  
呢樣嘢嚟奈良必食㗎啦  
仲去咗籮神買炸雞同奈良別注麒麟啤  
個啤一般般啦反而個**chu-hi**好驚喜  
冇糖㗎，果汁同汽泡酒嘅組合  
清爽嘅早晨呢～  

![](/images/nara3b2.jpg)

啲鹿想點呀匿埋一邊虎視眈眈咁嘅樣哈哈哈  

![](/images/nara3c.jpg)  
仲順便去埋[奈良国立博物館](https://hidie.net/nara3c/)  
裡面好多啲彫刻呀絵画呀工芸嗰啲  
都係同大仏大仏大仏有關  

![](/images/nara3d1.jpg)

到咗食晏嘅時候喇  
又嚟奈良獨有嘅嘢食：**茶粥** @[茶房暖暖](https://hidie.net/nara3d/)  
除咗奈良，其實和歌山同三重都有  
咁點解會話獨有呢？  
因為呢樹係用奈良茶囉  
香嘅，味道OK啦  
（本身唔喜歡爛飯粥）  
可以一試嘅在地食物咁啦  
話晒呢種嘢都有成千二年以上嘅歷史嘛…  
加上呢間茶房本身都好有歷史  
係以180年嘅町屋重整而成  

![](/images/nara3e1.jpg)

再搵啲靜態嘅活動做吓先  
咁又未到走去禪修嘅地步嘅  
[茶道体験 @奈良県 観光局](https://hidie.net/nara3e/)  
入門級skip咗好多步驟  
堅俾遊客玩吓嘅…  
所以易聽易明唔會悶幾好玩咁㗎  

![](/images/nara3f.jpg)

晚餐食Michelin奈良唯一一間三星嘅餐廳

（YES！Michelin again～）

係食懷石料理 @[和 やまむら]()

真正嘅色香味俱全

食得到嘅匠人匠心；感受到嘅貼心服務

太完美喇實在（感動）

喔！今日三餐都食飯～（飯桶無誤）  
又好好彩個懷石料理今日先食到  
擒晚食嘅話就堅食唔落囉...  
  
  
飽飽，返去瞓。  
  
{{<nara>}}
