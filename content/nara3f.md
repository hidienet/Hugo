---
title: '[ララ奈良] Day3：和やまむら'
date: 2017-11-08T18:21:00.000+08:00
draft: false
aliases: [ "/2017/11/day3_8.html" ]
tags : [flavor - 行膳積腹, travel - 日本（関西近畿）・ 大和奈良と摂津大阪]
---

擒晚full booking所以今晚先嚟食  
呢間係Michelin奈良唯一一間三星嘅餐廳  
食嘅... 係懷石料理（撒花）  

![](/images/nara3f1.jpg)

**無上盃**  
咪講咁多，食嘢前梗係酒嚟先  
（响奈良飲清酒係常識啩）  

![](/images/nara3f2.jpg)

睇吓今晚食乜先  

![](/images/nara3f3.jpg)

好少見我影**メニュー**㗎  
不過佢哋係用手寫  
加上知道我哋係外國人仲用英文寫  
然後單字用返日文咁  
用心到呢個地步，好難唔影低嘛係咪？  
（梗係拎走埋，篇嘢嘅底會講埋點解）  
  
好喇，食嘢喇！  
  

![](/images/nara3f4.jpg)

(前) **餐前酒**：**菊酒**，有菊花嘅清酒  
先清清喉嚨先去食嘢  
(後) **付出**  
前菜呢細細件嘅嘢裡面  
有蒸嘅**鮑魚**、**白蘆筍**、 **白瓜**  
上面仲有碎**plum jelly**  
最面層係食用花**つる紫の花**  
一口仔有齊晒軟滑腍帶微酸香  
好開胃呀～  

![](/images/nara3f5.jpg)

**おわん**  
以**土瓶蒸し**嚟煮嘅湯用炭爐慢慢㷫住  
湯料有**鱧**、**松茸**、**車海老**同**銀杏**  
香噴噴又鮮甜嘅湯  
飲嘅時候再唧少少青擰提鮮就更perfect  

![](/images/nara3f6.jpg)

**道明寺蒸し**  
唔响メニュー度但係突然送上嚟  
（其實係replace咗薄造り，所以呢盤嘢上面會有張メニュー仔）  
好秋天嘅**松茸**同**しめじ**  
香甜嘅菇加埋軟綿綿嘅飯  
哎呀呀會唔會太好食呀？  

![](/images/nara3f7.jpg)

**お造り**：**甘海老**、**鮪**、**平目**、**烏賊**  
只係鮪魚(左二)係點左邊嘅醤油  
其他幾款都係點右邊嘅大根醤油  
見個閃令令嘅色就知佢哋有幾新鮮啦係咪  

![](/images/nara3f.jpg)

**八寸**：  
**胡麻豆腐** － 嫩滑嫩滑滲有芝麻香嘅豆腐  
**蟹**、**エリンギ** (菇) w/**檸檬醋** － 喔喔喔鮮甜嘅蟹肉呀  
**ゼリー寄せ**（**車海老**、**枝豆**、**温玉**、**蛸の子**）－ 清湯微鹹嘅jelly  
**鱚煎餅**、**揚銀杏** － 香口嘢，咪就係脆囉  
**いくら** － 醤油漬口爆子，仲帶柚子味整個好鹹鮮香吖  
**デラウェア** （Delaware）、**南瓜**、**みぞれ** － 清清香，食咁多都唔覺漏  
**雲丹**、**うみ素麺** － 濃味嘅海膽 x 淡香嘅素麺  
**ホホ貝**、**酢味噌** － 酸酸地嘅北寄貝好好咬  
**八幡卷** － 味道香濃嘅鰻魚牛蒡卷  

![](/images/nara3f8.jpg)

**焼物**  
哈哈哈唔係燒草食啦  

![](/images/nara3f9.jpg)

**鮎塩焼き 香魚**  
就係食佢喇！  
點綠色嘅**たで酢**食嘅  
香魚仔真係名副其實地香到爆！  

![](/images/nara3f10.jpg)

**冷物**  
**大葉葛切り** x **長芋素麺** x **車海老**  
食完熱辣辣嘅燒嘢就嚟兜凍得嚟清香嘅條條清吓口  
一種爽另一種就韌夾埋一齊好好食  

![](/images/nara3f11.jpg)

**焚合**  
然後就係返嚟暖胃嘅嘢食  

![](/images/nara3f12.jpg)

裡面係**青茄子**、**百合根**、**焼穴子**、**湯葉** (豆腐皮)  
加埋含生姜嘅芡汁  

![](/images/nara3f13.jpg)

**ごはん**（**漬物**唔太鹹好好味呢）  
好喇食咗好多嘢差唔多到尾聲食飯嘅時間喇  
有四款揀，唔夠又可以添喎  
咪試晒四隻囉... ↓↓↓  

![](/images/nara3f14.jpg)

**クリ** － 秋天（雖然奈良仲好熱）係要食栗子嘅  

![](/images/nara3f15.jpg)

**ちりめん** － 好好送飯嘅煮魚仔呀！  

![](/images/nara3f16.jpg)

**たらこ** － 燒過嘅鱈魚籽好香呢，仲有好得意嘅波波波波  

![](/images/nara3f17.jpg)

**かに** － 鮮甜嘅蟹肉粥  

![](/images/nara3f18.jpg)

**果物**  
**jelly**入面有**スイカ**、**メロン**同**マンゴ**  
清清甜咁成為呢餐嘅結尾  

![](/images/nara3f19.jpg)

食完後畀錢啦  
返嚟發現個**メニュー**嘅背面啲空白位  
俾佢哋嘅感謝語完全填滿  
（同換返正確嘢食嘅名）  
有種受寵若驚嘅感覺呢  
well，呢張咁獨一無二嘅メニュー梗係帶走啦  
既美味又美好嘅回憶，完美！  
  
  
成餐裡面真係好多好多嘢食  
所以好好彩呢餐懷石料理今日先食到  
擒晚食嘅話就堅食唔落...（哈）  

  

食飽，返去瞓覺先～  
  
{{<nara>}}
