---
title: '[ララ奈良] Day4：東大寺'
date: 2017-11-10T09:22:00.000+08:00
draft: false
aliases: [ "/2017/11/day4_10.html" ]
tags : [travel - 日本（関西近畿）・ 大和奈良と摂津大阪]
---

飽住咁行呢個大大個地方嘅世界文化遺產  
千二年歷史嘅**東大寺**就啱啱好  

![](/images/nara4.jpg)

**大仏殿**  
曾經燒咗兩次又再响鎌倉同江戸時代再建造  
呢個国寶建造物都係現存世界最大嘅木造寺廟  
好\_\_大囉咪就係  
睇啲人同個殿嘅比例就知幾大喇啩  
咁都想像唔到就飛一轉奈良啦唉  

![](/images/nara4c1.jpg)

**八角燈籠**  
高四米六嘅八角形銅製燈籠  
都係国寶嚟㗎  

![](/images/nara4c.jpg)

**大仏尊像**  
大仏殿裡面梗係有尊佛像啦  
（唔通係有磚腐乳咩？）  
15公尺，全日本最大嘅銅造佛像  
好大好大座向上望得耐會頸痛嘅程度咁啦  

![](/images/nara4c2.jpg)

呢碌木個窿叫「大佛個鼻窿」  
穿過就會一年唔病同有神明庇佑咁話喎（哈）  

![](/images/nara4c3.jpg)

**廣目天**  
冇名牌就唔知咩打咩嘅神佛  

![](/images/nara4c4.jpg)

**虛空藏菩薩**  
當然啦，寫咗個名都唔知係咩打咩嘅其實  

![](/images/nara4c5.jpg)

**賓頭盧尊者**  
據說話摸邊醫邊嘅木雕... 喎  

![](/images/nara4c6.jpg)

**東大寺ミュージアム**  
大大隻佛手响門口  
諗起《西遊記》㖭，哈哈  
  
  
行得耐攰攰地，搵個地方坐下先。  
  
{{<nara>}}
