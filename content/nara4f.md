---
title: '[ララ奈良] Day4：江戸川 ならまち店'
date: 2017-11-14T09:30:00.000+08:00
draft: false
aliases: [ "/2017/11/day4_14.html" ]
tags : [flavor - 行膳積腹, travel - 日本（関西近畿）・ 大和奈良と摂津大阪]
---

今日行得多，食鰻魚補充體力就最好（耶～）  

![](/images/nara4f1.jpg)

先嚟佐酒小食：**骨せんべい**  
鹹鹹脆脆嘅炸鰻魚骨  

![](/images/nara4f2.jpg)

**貴仙寿吉兆**  
酒，梗係奈良嘅地酒啦  
同擒晚嘅[無上盃](https://hidie.net/nara3f/)一樣係奈良市今市町嘅豊澤酒造  

![](/images/nara4f.jpg)

**大和牛と国産うなぎを楽しめる \[期間限定のセット\]**  
個set有鰻魚又有大和牛  
  
**大和牛すきやき**  
大和牛冇普通和牛咁肥  
肉味出啲，就咁冇咩調味咁煮已經好好食  
  
**国産鰻使用ミニうなぎ丼**   
江戸川名物，亦係今晚嘅主角  
啖啖厚肉鰻魚  
燒汁甜甜咁令鰻魚更提鮮  
連埋軟糯軟糯嘅飯  
除咗好食，就係好好食！  
**天麩羅**  
新鮮嘅料拎去炸  
冇唔好食嘅理由囉  
  
**大和地野菜入り小鉢**、**香の物**  
拌飯好朋友  

![](/images/nara4f3.jpg)

**肝串焼き**  
就算好飽都要叫嘅  
燒汁膶串就係味道香濃  
面層燒到啱啱乾身裡面厚而嫩  
太完美喇～  
  
  
話說江戸川係食鰻魚嘅連鎖店  
而嚟呢間嘅主要原因  
係食間嘢嘅建築同環境  
然而一張滿意嘅相都post唔出  
因為隔住塊玻璃點影都反光  
而且塊玻璃係手打嘅  
即係唔係完全平滑  
側面睇會見到波紋嗰種  
同今朝喺[吉城園](https://hidie.net/nara4a/)見到嘅一樣  
係一九五零年代以前嘅日本出品  
既然點影都唔好睇  
你哋有機會就自己嚟睇吓啦！  
  
{{nara}}
