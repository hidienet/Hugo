---
title: '[ララ奈良] Day4：江戸川 ならまち店'
date: 2017-11-14T09:30:00.000+08:00
draft: false
aliases: [ "/2017/11/day4_14.html" ]
tags : [flavor - 行膳積腹, travel - 日本（関西近畿）・ 大和奈良と摂津大阪]
---

今日行得多，食鰻魚補充體力就最好（耶～）  

[![](https://c1.staticflickr.com/5/4542/38330585851_e0378aff49_z.jpg)](https://c1.staticflickr.com/5/4542/38330585851_e0378aff49_z.jpg)

先嚟佐酒小食：**骨せんべい**  
鹹鹹脆脆嘅炸鰻魚骨  

[![](https://c1.staticflickr.com/5/4561/38275374336_759d5054b7_z.jpg)](https://c1.staticflickr.com/5/4561/38275374336_759d5054b7_z.jpg)

**貴仙寿吉兆**  
酒，梗係奈良嘅地酒啦  
同擒晚嘅[無上盃](https://www.hidie.net/2017/11/day3_8.html)一樣係奈良市今市町嘅豊澤酒造  

[![](https://c1.staticflickr.com/5/4425/36932929152_b8971370f6_z.jpg)](https://c1.staticflickr.com/5/4425/36932929152_b8971370f6_z.jpg)

**大和牛と国産うなぎを楽しめる \[期間限定のセット\]**  
個set有鰻魚又有大和牛  
  
**大和牛すきやき**  
大和牛冇普通和牛咁肥  
肉味出啲，就咁冇咩調味咁煮已經好好食  
  
**国産鰻使用ミニうなぎ丼**   
江戸川名物，亦係今晚嘅主角  
啖啖厚肉鰻魚  
燒汁甜甜咁令鰻魚更提鮮  
連埋軟糯軟糯嘅飯  
除咗好食，就係好好食！  
**天麩羅**  
新鮮嘅料拎去炸  
冇唔好食嘅理由囉  
  
**大和地野菜入り小鉢**、**香の物**  
拌飯好朋友  

[![](https://c1.staticflickr.com/5/4581/38330585601_c98f2d3078_z.jpg)](https://c1.staticflickr.com/5/4581/38330585601_c98f2d3078_z.jpg)

**肝串焼き**  
就算好飽都要叫嘅  
燒汁膶串就係味道香濃  
面層燒到啱啱乾身裡面厚而嫩  
太完美喇～  
  
  
話說江戸川係食鰻魚嘅連鎖店  
而嚟呢間嘅主要原因  
係食間嘢嘅建築同環境  
然而一張滿意嘅相都post唔出  
因為隔住塊玻璃點影都反光  
而且塊玻璃係手打嘅  
即係唔係完全平滑  
側面睇會見到波紋嗰種  
同今朝喺[吉城園](https://www.hidie.net/2017/11/day4.html)見到嘅一樣  
係一九五零年代以前嘅日本出品  
既然點影都唔好睇  
你哋有機會就自己嚟睇吓啦！  
  
\-----------------------------------------------  
  
延伸閱讀：  
[Day1：志津香 | 興福寺五重塔 | 猿沢池 | なら泉勇斎 | 中谷堂 | 栗 ならまち店](https://www.hidie.net/2017/09/day-1.html)  
[Day2：春日大社 | 奈良公園と鹿 | 玄 | 春鹿 | ならまち格子の家 | 樫舎 | 大仏プリン | 亜耶](https://www.hidie.net/2017/09/day-2.html)  
[Day3：浮見堂 | 平宗柿の葉ずし | 奈良国立博物館 | 茶房暖暖 | 茶道体験 | 和やまむら](https://www.hidie.net/2017/09/day-3.html)  
[Day4：吉城園 | 天極堂 | 東大寺 | 麺闘庵 | 江戸川 | あけび](https://www.hidie.net/2017/09/day-4.html)  
[Day5：柿の葉すし たなか → 大阪](https://www.hidie.net/2017/09/day1.html)