---
title: '[泰] 新泰國廚房 | New Maung Thai Food'
date: 2022-09-14T10:00:00.000+08:00
draft: false
images: ["/images/newmaung.jpg"]
tags : [flavor - 行膳積腹, satisfaction - 黃店懲罰日]
---

今次又係跟佢去話好食嘅地方  
提過幾次終於有機會去  
雖然唔好彩要等位（都等咗段唔短嘅時間）  
但係決心要食，唔轉場啊！  

![](/images/newmaung1.jpg)

**泰式生蝦**  
我哋兩個都好鍾意食生蝦  
所以每！次！去邊間食泰國菜都會叫生蝦  
生蝦新鮮彈牙爽口  
可能太夜喇今日啲蝦未到漿口嘅地步  
不過加埋個惹味辣汁  
就算爭嗰少少都絕對可以接受  

![](/images/newmaung.jpg)

**泰式拼盤（魚餅、春卷、蝦餅、恐龍蛋）**  
yeah！又係我最愛嘅炸物時間  
魚餅裡面有香料連埋魚味好鬼正  
春卷超～ 脆～ 餡料又爆爽脆好食啊  
蝦餅非常彈牙又夠鮮蝦香味  
恐龍蛋即係包住皮蛋嘅炸薄蝦餅  
唔係中菜先會揀溏心皮蛋  
呢隻都係，而蝦餅部分繼續外皮脆脆夾層微彈牙咁  
連伴碟嘅生菜番茄都係超新鮮唔係裝飾品  
成盤嘢都好好食呢～～～  

![](/images/newmaung2.jpg)

**泰式明爐烏頭**  
通常佢會諗食咩嗰陣都會揀明爐烏頭  
咁你爐又真係好味嘛  
魚又夠肥湯頭又香，無嗌錯嘅！  

![](/images/newmaung3.jpg)

**泰式炒椰菜苗（蒜蓉）**  
哈哈真係太夜先入座喇  
碟椰菜苗得返一半  
另一半就由芥蘭頂上 XD  
okay嘅，反正炒得夠鑊氣  

![](/images/newmaung4.jpg)

**芒果沙冰**  
香甜嘅沙冰囉，就係平時可想像嘅味道  
  
臨走前忍唔住買返包蝦片走    
泰式蝦片好食吖嘛！！！  
