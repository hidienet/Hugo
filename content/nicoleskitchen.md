---
title: '[tea] Nicole''s Kitchen - 生磨鮮人蔘紅棗蜜茶'
date: 2018-10-02T16:10:00.001+08:00
draft: false
aliases: [ "/2018/10/tea-nicoles-kitchen.html" ]
tags : [flavor - 飲！]
---

放完假返工成個working dead咁樣  
搞到近期坐隔離位嘅座位暫借問經理  
都忍唔住同我開心些牙啲提神下午飲實行補一補咁話  

![](/images/nicoleskitchen.jpg)

一打開個樽就爆！香！紅棗味撲入鼻  
因為裡面係極濃郁嘅紅棗蓉呀  
然後一沖啲熱水入去  
啲人蔘味就彌漫响空氣中  
  
聞落已經好猛料  
飲埋就更不得了  
嗱~ 我就冇溝到太甜啦  
趁熱飲（可入口溫度）由喉嚨暖到入肚  
塊面仔都紅潤咗啲啲咁  
  
個味幾好呀，不過醒神呢就冇喇  
（咁人哋都冇話係提神飲料吖）  
反而暖笠笠咁更添睡意  
  
今日都係不宜勤力做嘢  
繼續扮工到夠鐘收工返屋企食飯沖涼早啲唞先~