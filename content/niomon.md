---
title: '[pancake] 茶寮 京都仁王門'
date: 2022-11-07T09:30:00.000+08:00
draft: false
images: ["/images/niomon.jpg"]
tags : [flavor - 螞蟻族]
---

tea time之sweet tooth出沒注意！  

![](/images/niomon.jpg)

**宇治抹茶梳乎厘班戟**  
有京都兩個字唔係唔叫抹茶嘢呀？！  

![](/images/niomon1.jpg)

大量抹茶粉鋪滿pancake  
有抹茶蕨餅抹茶雪糕抹茶奶蓋sauce同紅豆蓉  
pancake係即叫即整鬆軟空氣系嗰隻  
食浮雲咁但係不失蛋香  
加埋啲甘香抹茶唔覺得好甜  
蕨餅凍凍地夠煙韌又夠抹茶香唔錯唔錯  
個抹茶奶蓋sauce有抹茶味外都幾重奶味  
倒入個pancake一齊食甜度啱啱好  
雪糕夠厚實同pancake成對比  
當然都係有住極濃郁嘅抹茶味  
紅豆蓉好甜就梗㗎喇  
咁佢係抹茶嘅絕配又唔可以冇咗佢嘛  
又睇得又食得，好滿足～  

![](/images/niomon2.jpg)

**黑糖黃豆粉豆乳奶昔**  
食食吓pancake覺得唔夠喉  
叫多杯奶昔等自己再開心啲先！  

![](/images/niomon3.jpg)

頂層係蜜黑豆加黑糖蕨餅三粒仔  
面層鋪咗滿滿黃豆粉  
飄香嘅黃豆粉下面係厚實嘅cream  
底層就係大大杯黑糖豆乳  
味道唔會太～ 甜～  
而且味道夠哂香又濃厚  
係原始得嚟帶有種幸福嘅感覺  
好味呀呢杯好鍾意啊
