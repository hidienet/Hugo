---
title: '[大阪，美味しいね～] Day2：黒門市場、千日前、道頓堀、アメリカ村'
date: 2017-09-19T09:23:00.000+08:00
draft: false
aliases: [ "/2017/09/day2.html" ]
tags : [travel-日本-奈良大阪]
---

除咗食，都係食。  

![](/images/osaka2a.jpg)

住**黒門市場**最方便就係  
想幾時[落樓食](https://hidie.net/osaka2a/)都得  
早少少落樓就唔駛同人迫  
不過呢度唔係好似築地  
要凌晨五點就要覓食  
九點幾左右先陸續開啲開啲  
但係早啦就唔代表冇嘢食  
仲要係比一般人食得更新鮮呢  

![](/images/osaka2b.jpg)

...同埋做[即劏吞拿魚](https://hidie.net/osaka2b/)嘅第一個顧客  
個師傅未開鋪仲劏緊嗰陣  
應該見我兜咗响舖頭好多次  
終於有得食，佢仲送多兩塊とろ（感動）  
啲魚仲係暖㗎陰功，新鮮到暈低喇～  
丼嚟㗎，不過魚多過飯好多好多之嘛...  
  
食飽海鮮都仲係好早  
就算去道頓堀呀心斎橋嗰啲都未開舖啦  
飯氣攻心，返上apartment瞓陣先  

![](/images/osaka2c.jpg)

瞓醒又落樓，有啲口渴飲返杯[豆漿](https://hidie.net/osaka2c/)  
濃到爆，飽多過解渴 XDDD  

![](/images/osaka2d3.jpg)

諗住行去難波方向  
點知行到千日前附近  
[りくろーおじさんの店](https://hidie.net/osaka2d/)個叮叮叮截停咗  
啱啱出爐嘅**cheese cake**  
仲要無人排隊  
香氣飄到周圍都係  
真係忍唔住要買呀呀呀  
拎住成個蛋糕行街好掗拃  
咪拎返apartment先囉  
返到去擺低又忍唔到口要食喎  

![](/images/osaka2e1.jpg)

食完再再再走出apartment  
兜到去難波，覺得冇嘢行就沿千日前行  
又俾香味迷倒 @[鳥吾郎](https://hidie.net/osaka2e/)    
雞肉又香又軟好好食呢～  

![](/images/osaka2f.jpg)

食開咗個胃又繼續食  
**たこ焼き ちゃぷちゃぷ** @[道頓堀赤鬼](https://hidie.net/osaka2f/)  
呢度先有嘅放湯章魚燒，正呀  
難怪佢會係Michelin推介店呢  

![](/images/osaka2g.jpg)

除咗たこ焼き响大阪梗係唔可以唔食お好み焼き  
不過一般粉漿嘅大阪燒好漏嘅  
食就食又係Michelin推薦嘅[美津の](https://hidie.net/osaka2g/)  
揀咗店舖人氣NO. 1嘅**山芋焼**    

[![](https://c1.staticflickr.com/5/4390/36286655400_7a85910b48_z.jpg)](https://c1.staticflickr.com/5/4390/36286655400_7a85910b48_z.jpg)

冇嘢做兜吓兜吓就兜到去冇咁多人嘅アメリカ村  
見有啲攰咪搵個地方坐低 @**PABLO**  
... 順便食嘢  
係就係擒日食過佢嘅cheese tart刨冰  
咁都想試吓個元祖cheese tart嘛  
再再再想睇吓大件裝同mini版嘅分別  
叫晒嚟試囉唯有，去旅行就係要呢份滿足呀  
  
無衫要買無電器要買無藥粧品要買  
即係逼我買嘢食嘢  
去AEON定係百貨公司B1？  
NO！ NO！ NO！  
要融入當地生活  
仲要係大阪呢個要買平嘢呀平嘢呀嘅都市  

[![](https://c1.staticflickr.com/5/4353/36512942412_a489dca3aa_z.jpg)](https://c1.staticflickr.com/5/4353/36512942412_a489dca3aa_z.jpg)

超級市場梗係要行遠少少去**玉出**啦（握拳）  
咁就可以由黃昏行到天黑～  

[![](https://c1.staticflickr.com/5/4358/35847598984_150974382c_z.jpg)](https://c1.staticflickr.com/5/4358/35847598984_150974382c_z.jpg)

買完返apartment即食  
啱啱熟甜到震  
  
食完生果做乜好？  
當然又走出apartment再食過啦  
去邊都冇所謂就嚟返千日前  
  
  

[![](https://c1.staticflickr.com/5/4381/36513102162_f483f1799f_z.jpg)](https://c1.staticflickr.com/5/4381/36513102162_f483f1799f_z.jpg)

  
古早味雪條 @**北極アイス**  
一直行路就要降溫嘅雪條  
嗰一刻响佢同ほっぷしゅーくりーむ (Hop Chou A La Cream)揀  
都唔知幾難取捨呀陰公  

[![](https://c1.staticflickr.com/5/4404/36513260182_ce4600195b_z.jpg)](https://c1.staticflickr.com/5/4404/36513260182_ce4600195b_z.jpg)

yeah！到咗食晚飯嘅時間  
呢鋪食得勁喇 @**天ぷら定食 まきの**  
價錢唔貴嘅天ぷら連鎖店  
整得一啲都唔求其㗎  
隻名物玉子天個炸漿唔係好厚又脆身  
蛋白維持嫩滑個蛋黃仲要漏緊汁  
好食到痴線，想喪爬飯但係其他炸物都等住我入口  
結果，食好多搞到好飽  
  
  
今晚skip宵夜喇瞓覺啦～  

  
{{<osaka>}}
