---
title: '[大阪，美味しいね～] Day3：新世界、梅田'
date: 2017-09-20T09:32:00.000+08:00
draft: false
aliases: [ "/2017/09/day3.html" ]
tags : [travel-日本-奈良大阪]
---

為咗隻牛買咗個[遊客版1-day pass](https://hidie.net/osaka3a/)  
既然買咗pass咪去多個地方囉  
  
地下鉄：日本橋 → **動物園前**  
  
先去新世界，食**串カツ** (串炸)  
嚟得呢邊梗係唔係食串カツだるま啦  
一來佢周街都有二來要食間再好食啲嘅  

![](/images/osaka3b.jpg)

@[八重勝](https://hidie.net/osaka3b/)  
啱啱好時間去到就開門  
隊都唔使排就入到去有位坐得食  
樣樣都好吸引  
即叫即整熱辣辣  
個炸漿薄薄脆脆咁  
裡面啲料新鮮（啱啱開舖就去好難唔鮮嘅）  

![](/images/osaka3b0.jpg)

除咗食串カツ  
梗係唔會漏咗叫**どて焼き**！  

![](/images/osaka3c1.jpg)

（[通天閣](https://hidie.net/osaka3c/)）  
哎呀呀落雨呀  
就算上去都無景好睇㗎啦  

![](/images/osaka3d.jpg)

返轉頭走啦去飲杯**ミックスジュース**  
當然係元祖店嘅[千成屋珈琲](https://hidie.net/osaka3d/)  
買外賣唔响裡面用玻璃杯飲喇  
响隔離陽春啲坐好飲完繼續移動  

![](/images/osaka3e.jpg)

（[阿倍野HARUKAS](https://hidie.net/osaka3e/)）  
大雨又大霧，莫講話通天閣啦  
就算上到**HARUKAS 300**都冇嘢好睇㗎啦  
離開呢區喇～  
  
地下鉄：動物園前 → **梅田**  
  
落梅田站原本話唔買衫唔買衫  
點知就俾GU對減價到¥690嘅摩洛哥拖鞋吸咗入去  
要揀呀揀呀又買到扣稅㖭  
跟住上樓上UNIQLO就覺得啲嘢好貴（！）  
唔買喇，消耗完能量又去補充吓  

![](/images/osaka3f.jpg)

[阪神名物 いか焼き](https://hidie.net/osaka3f/)  
嚟梅田一定要嚟**阪神百貨店**食  
排少少隊但係條隊去得好快  
熱到爆呀舊嘢  
又香又軟得嚟韌韌嘅質地  
真係好好好好食呀～～～～～  

![](/images/osaka3g.jpg)

**ひつまぶし** @[鰻萬](https://hidie.net/osaka3g/)  
响由GU到食いか焼き嘅阪神百貨店期間  
係要經過阪急百貨店  
兜過嘅時間見到水牌有鰻魚飯食  
咁食完いか焼き之後反正冇嘢做又食開咗個胃  
襯過咗午市人流高峯期就唔駛排隊  
入去坐低慢慢食  

![](/images/osaka3h0.jpg)

**ぐでらてアートほうじ茶**  
@[ぐでたまかふぇ](https://hidie.net/osaka3h/)  
話說原本諗住食完頭先個飯後  
唔到晚餐時間都唔！食！嘢！  
不過做人呢家嘢真係話唔埋嘅  
行到摩天輪商場 HEP Five  
裡面做緊抹茶館期間限定嘅蛋黃哥pop-up cafe  
反正冇街要行冇嘢需要買  
搵個地方坐下都好吖～  

![](https://c1.staticflickr.com/5/4439/36774178105_ca4e8becb8_z.jpg)

點解話要晚餐前唔食嘢？  
因為今晚卜咗食**神戸牛焼きコース**（撒花）  
要食又平同一定好食嘅牛  
直營牧場就啱啱好  
呢間叫**神戸あぶり牧場**  
就係專登為咗食呢隻牛嚟梅田  
同買張 1-day pass  
但一切... 都係完全值得㗎！  

![](https://c1.staticflickr.com/5/4393/36605177692_32e49a5a8c_z.jpg)

哎吔，食得太太太多喇今日  
宵夜食返最愛嘅**グリコ アイスの実**  
芒果味，可以消消滯嘅... 應該... ...  
  
  
  
一整天嘅行程係食飽飽嘅～（笑）  

  
{{<osaka>}}
