---
title: '樂施會 - 謎玩社區遊戲創作室簡介會'
date: 2018-05-25T22:18:00.000+08:00
draft: false
aliases: [ "/2018/05/blog-post_25.html" ]
tags : [amusement - games, lifestyle - 嗨啲的極樂世界]
---

作為唔識正確地運用腦袋嘅我  
係冇玩過咩密室解謎嗰啲game  
何況係設計一個遊戲  
不禁懷疑自己其實參加緊啲乜（笑喊）  

![](/images/oxfamgames.jpg)

但係玩完個相對簡單  
而又能夠take message嘅game  
再聽埋個後續講解嘅實境遊戲  
同呢個創作室計劃簡介  
又好似唔係想像中咁難咋喎  
（呢個女人係非常容易落搭嘅）  
  
呢種社區遊戲創作  
based on樂施會講嘅社區議題  
配合boardgame x 密室逃脫 x 野外定向玩法  
務求有得玩之餘學到嘢睇到嘢  

![](/images/oxfamgames1.jpg)

要堅去參加成個創造歷程  
就要上多幾次堂  
同埋飛去臺灣實地試玩幾日！  
個價好抵又唔駛請好多假  
（平日嘅話，成個計劃只需請一日假咁少）  

![](/images/oxfamgames2.jpg)

已知道其中一個有議題嘅係呢個 **《貧型世界》**   
想知佢係乜自己Google吓  
另一個會玩嘅係無議題嘅實境遊戲  
要响臺灣走呀走咁  
去旅行唔係只係買嘢睇風光景喇  
  
聽落唔錯，心郁郁想拉朋友一齊去生仔  
係呀，每份創作都係自己所出㗎啦  

![](/images/oxfamgames3.jpg)

臨走嘅小禮物  
係樂施會fair trade嘅小甜品～  
  
  
係就係平日嘅話請一日假  
但都要付出好幾個星期六嘅  
又預知有啲日子已有節目  
唔知就唔就到時間呢？  
好想參加呀～～～