---
title: '[蠔] Oyster To Go'
date: 2021-01-01T14:30:00.000+08:00
draft: false
images: ["/images/oystertogo.jpg"]
tags : [flavor - 行膳積腹, satisfaction - 黃店懲罰日]
---

踏入新嘅一年都係要食「蠔」啲  
但原來要猛食蠔都係唔使食得好豪...  

![](/images/oystertogo1.jpg)

唔想點諗就嗌set  
因為唔太肚餓就嗌12隻全蠔set（雖然好想嗌）  
食生冷嘢都係會飲酒  
呢杯**house wine**甜甜地少少乾身唔錯啊，cheers！  

![](/images/oystertogo2.jpg)

menu自選**6隻生蠔**  
舖頭每日新鮮返貨，店員會講有咩有貨無貨  
兩隻爽甜美國**Blue Point**  
兩隻蠔味濃郁帶creamy嘅**Westcott Pacific**  
勁大隻嘅美國**Astoria Jumbo**  
同隻鮮甜超濃蠔味嘅法國**Eske**  

![](/images/oystertogo3.jpg)

**Astoria Jumbo**真係好Jumbo，呵呵～  

![](/images/oystertogo4.jpg)

**Caesar Salad**  
除咗啲蠔好新鮮，啲菜都係新鮮爽脆嘅  

![](/images/oystertogo5.jpg)

**Carbonara**  
諗住唔食全生冷嘢先嗌呢個set  
食完蠔諗住食唔落嘅話意粉會打包  
然而食完蠔係飽嘅  
但係個意粉個味實在太好食  
加上有啲凍嘅日子食呢啲極高脂肪嘅嘢  
個胃真係好滿足  
同埋有少少可惜嘅係  
煮意粉唔係al dente  
就咁食已經係最後食佢嘅時間  
再拎走就肯肯定會成pat嘢咁  
味道幾好but粉太腍都會係接受不能啊  

![](/images/oystertogo6.jpg)

個餐仲有甜品：**milk pudding**

![](/images/oystertogo7.jpg)

唔會好甜，完全食得出濃香牛奶味

![](/images/oystertogo.gif)

仲好彈彈彈彈彈彈彈呢，哈哈哈～  
  
  
人飽足先夠氣力抗爭...  
捧住個肥肥肚迎接新嘅一年啦，共勉。    
