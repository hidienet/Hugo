---
title: '[韓] Pizza Maru 피자마루'
date: 2019-05-13T21:42:00.000+08:00
draft: false
aliases: [ "/2019/05/pizza-maru.html" ]
tags : [flavor - 行膳積腹, flavor - 飲！]
---

睇嚟今年都唔會去韓國  
咁就去試吓韓國票選冧巴溫嘅pizza店啦！  

![](/images/pizzamaru1.jpg)

Pizza **群蟹派對**（番茄醬底）  
呢度嘅pizza係用自家特製嘅綠茶餅底  
（亦都响韓國拎咗專利）  
以小藻發酵，所以個色都綠綠哋  
食落帶韌性不過冇茶味  
除咗番茄醬base仲有中層BBQ醬同面層嘅沙律醬  
可能因為個配料係蝦肉同蟹絲  
成件嘢加埋唔算好漏  

![](/images/pizzamaru2.jpg)

**蒜香甜辣秘制炸雞**  
雖然pizza係冧巴溫然而呢度係主打pizza & chicken  
見到menu寫秘制咪try try囉  
吖！個蒜只帶其香冇其蒜嗆  
熱辣辣加上甜中帶超微辣味好好味（讚）  

![](/images/pizzamaru.jpg)

間嘢有由韓國直送嘅手工tap供應  

![](/images/pizzamaru3.jpg)

**Slow IPA**  
喂呀呢杯係得獎啤喎係咪都要飲嘅  
入口爆濃郁嘅甜味  
個甜味好快散開形成回甘嘅苦味  
氣泡細密啤酒嘅麥香微苦一直迴旋住  
完全顛覆對韓啤嘅印象！堅正！  
  
  
啤酒出色pizza同炸雞都唔錯  
而且服務唔錯斟水快仲係間抵食嘅餐廳  
不過肉呀麵粉呀又啤酒咁  
食得真係唔多好快飽呢…