---
title: '[抱抱葡萄牙] Day10：A Vida Portuguesa'
date: 2018-05-14T09:38:00.000+08:00
draft: false
aliases: [ "/2018/05/day10a-vida-portuguesa.html" ]
tags : [travel - Portugal]
---

要知葡萄牙人嘅日用品有啲乜  
嚟**A Vida Portuguesa**就最清楚  

![](/images/portugal10e.jpg)

因為呢個字解作「葡萄牙生活」嘛！  

![](/images/portugal10e1.jpg)

賣嘅係舊包裝嘅葡國產物  
再簡單啲講，係賣佢哋嘅集體回憶  

![](/images/portugal10e2.jpg)

由生活用品護理品食品  
以至明信片等等都應有盡有  

![](/images/portugal10e3.jpg)

葡萄牙興盛嘅紡織業  
就留低好多棉布碎  
咁啲小村落嘅婦女就將佢哋織成地氈  
所以每一張都係獨一無二㗎  

![](/images/portugal10e4.jpg)

工欲善其事必先利其器  
買咗靚廚具一定可以煮到好餸（大誤）  

![](/images/portugal10e5.jpg)

酒啦調味料啦同埋林林總總嘅罐頭  
相比起話佢係一個商店  
睇落更似藝術品展覽廳呢～  

![](/images/portugal10e6.jpg)

色彩繽紛嘅刺繡工藝  

![](/images/portugal10e7.jpg)

唔鍾意人哋整好嘅成品？  
買返屋企自己織囉  

![](/images/portugal10.jpg)

一間屋嘅擺設當然緊要  
葡萄牙餐桌常見嘅沙甸魚  
游吓游吓游咗出客廳同書房  

![](/images/portugal10e8.jpg)

原址係間1900年建嘅瓷磚廠  
加上藍白瓷磚咁葡式地道嘢喎  

![](/images/portugal10e9.jpg)

有點可以少咗佢哋呢？

![](/images/portugal10e10.jpg)

最鍾意一堆擺埋一齊嘅玩具  
就咁一隻隻唔得意嘅... 嘿嘿！  
  
好靚嘅舖頭，不過啲嘢好鬼貴呀  
但係非常值得入去參觀啊  
  
  

{{<portugal>}}  
