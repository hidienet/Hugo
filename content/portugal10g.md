---
title: '[抱抱葡萄牙] Day10：Príncipe do Calhariz'
date: 2018-05-16T09:36:00.000+08:00
draft: false
aliases: [ "/2018/05/day10principe-do-calhariz.html" ]
tags : [travel - Portugal]
---

用五臟廟去尋找旅行的意義...  

![](/images/portugal10g1.jpg)

係呀！又係時候食癲喇～  
  
為避免空肚食晚餐  
先隊返杯啤酒  
睇到啦好清澈係咪  
心靈同喉嚨都清淨晒可以開餐  

![](/images/portugal10g.jpg)

清完之後食得濃味嘢  
個蝦蝦湯，望個色都知道唔惹少  
係強烈鮮甜嘅蝦膏味呀該煨  
香到爆囉咪就係  

![](/images/portugal10g2.jpg)

去法國就食高檔嘅花瓜（鴨鵝膶）  
呢度就有親民好多炸豬潤  
薄薄一片咁炸，老老豆豆真係未試過  
不嬲都係食濕膶  
估佢唔到原來乾炸係咁好味  
濃得嚟冇豬臊味同血腥味  
唯一唔滿意係連埋薯條就份量太多  

![](/images/portugal10g3.jpg)

諗住試吓兜飯仔  
點知黐線㗎個焗海鮮飯駛唔L駛咁大兜呀？  
衰得佢仲要啲海鮮夠鮮  
汁又教得香啲飯焗得粒粒分明  

![](/images/portugal10g4.jpg)

以為已經收手？未！  
因為唔知呢度啲嘢係咁大碟  
明明睇落其他人嗰啲都係正常size  
（其實係大部份人飲酒多）  
再個個都叫雞喎  
差唔多人人都嗌唔係唔嗌呀嘛  
仲諗住肚仔餓可以輕易拆一！整！隻！  
癲㗎！！！  
點解就咁嗌隻雞會送埋一大堆薯條同炒飯㗎？  
係好食！好好食嘅！  
燒雞皮脆肉嫩唔會肥漏漏  
雞有雞味就梗嘅，新鮮嘢嘛無計啦...  
個炒飯係茄味，酸酸甜甜甜甜酸酸咁幾開胃  
薯條又香又脆薯味重  
  
呢間啲嘢大件夾抵食仲係好食嗰隻  
唔怪得成間餐廳都係當地人啦！  
食飽飽返民宿早啲訓  
聽朝遠征again，去皇宮呀～  
  

{{<portugal>}}  
