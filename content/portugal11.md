---
title: '[抱抱葡萄牙] Day11：Lisboa ↔ Sintra'
date: 2017-08-07T09:51:00.000+08:00
draft: false
aliases: [ "/2017/08/day11lisboa-sintra.html" ]
tags : [travel - Portugal]
---

成個area都係文化遺產...  

[![](https://c1.staticflickr.com/5/4304/35262506524_8a72ccb19c_z.jpg)](https://c1.staticflickr.com/5/4304/35262506524_8a72ccb19c_z.jpg)

Lisboa - Rossio → **Sintra**  
搭一粒鐘有找嘅火車就到  
所以今朝係移動完先食早餐嘅  

[![](https://c1.staticflickr.com/5/4297/36102312535_753f65374e_z.jpg)](https://c1.staticflickr.com/5/4297/36102312535_753f65374e_z.jpg)

落車未搭上山嘅巴士前  
就嚟呢間距離火車同巴士站都好近嘅**Cintia**食早餐  
諗住呢種咁方便遊客嘅café會又貴又整得求其  
點知唔係喎！好好味喎啲嘢食  
係一間絕對值得推薦嘅café（拍手）  
... 咖啡就機撳嘅唔需要太高要求  

[![](https://c1.staticflickr.com/5/4318/35933846182_ef69f8bceb_z.jpg)](https://c1.staticflickr.com/5/4318/35933846182_ef69f8bceb_z.jpg)

搭一日無限搭嗰種  
要睇清楚係邊隻路線  
去嘅地方唔同當然收費都係唔同  
（有種講緊廢話嘅感覺）  

[![](https://c1.staticflickr.com/5/4329/35262673954_796d1c7de0_z.jpg)](https://c1.staticflickr.com/5/4329/35262673954_796d1c7de0_z.jpg)

第一個checkpoint係**Palácio Nacional de Sintra**  
呢座皇宮嘅皇室使用期係15世紀初到19世紀後期  
仲係葡萄牙保存得最完好嘅中世紀皇家宮殿  

[![](https://c1.staticflickr.com/5/4298/35294960823_b1cd2805d2_z.jpg)](https://c1.staticflickr.com/5/4298/35294960823_b1cd2805d2_z.jpg)

跳上車前就行一行皇宮對面個鎮仔  
再去响1862年開業嘅Piriquita  
不過總店未開所以去咗**Piriquita II**  
食Sintra名點Queijadas同Travesseiro  
配咖啡啦梗係，食咁多甜嘢...  
（好遺憾呢杯真係好難飲）  

[![](https://c1.staticflickr.com/5/4323/35263651944_6cdf3f0bf5_z.jpg)](https://c1.staticflickr.com/5/4323/35263651944_6cdf3f0bf5_z.jpg)

上巴士後下一個落車嘅checkpoint係**Castelo dos Mouros**  
8至9世紀興建嘅中世紀城堡  
响山頂，可以睇晒成個鎮  
好遠好遠望到盡頭係大西洋呀！  

[![](https://c1.staticflickr.com/5/4291/35295490733_5af6db5ab8_z.jpg)](https://c1.staticflickr.com/5/4291/35295490733_5af6db5ab8_z.jpg)

再跳上巴士，去今次Sintra嘅最後參觀地點：  
**Parque e Palácio Nacional da Pena**  
色彩繽紛嘅19世紀宮殿  
响中世紀嗰陣係一間聖母小堂  
之後修建咗做修道院  
1755年里斯本大地震之後震散晒變廢墟  
1842-1854年就起嚟做王室嘅夏宮  

[![](https://c1.staticflickr.com/5/4300/36062512006_1a1e4245eb_z.jpg)](https://c1.staticflickr.com/5/4300/36062512006_1a1e4245eb_z.jpg)

行咗咁多地方梗係肚仔有啲餓㗎啦  
就响度慢慢嘆埋**Broas de Mel**同杯朱古力睇吓景吹下風先  
終於唔係飲咖啡喇～  
  
然後再搭埋巴士返去Sintra車站  
火車：Sintra → **Lisboa - Rossio  **  
  

[![](https://c1.staticflickr.com/5/4291/35264024434_312a1ba82c_z.jpg)](https://c1.staticflickr.com/5/4291/35264024434_312a1ba82c_z.jpg)

舟車勞頓完當然係慰勞自己嘅晚飯時間！  
呢間誤打誤撞嘅**Restaurante "Sabor a Lisboa"**  
啲嘢好好好好好好食  
加上老闆仲要超～ nice～  
嚟Lisboa旅行千祈唔好錯過呢啲小店呀  
真係真係好大驚喜呢！  
  
  
好充實又開心嘅一日（耶～）  
  
\-----------------------------------------------  
  
延伸閱讀：  
[Day1：Hello Lisbon](https://www.hidie.net/2017/07/day1hello-lisbon.html)  
[Day2：Lisboa → Porto](https://www.hidie.net/2017/07/day2lisboa-porto.html)  
[Day3：Porto ↔ Vila Nova de Gaia](https://www.hidie.net/2017/07/day3porto-vila-nova-de-gaia.html)  
[Day4：Porto](http://www.hidie.net/2017/07/day4porto.html)  
[Day5：Porto ↔ Barcelos](http://www.hidie.net/2017/07/day5porto-barcelos.html)  
[Day6：Porto ↔ Guimarães](http://www.hidie.net/2017/07/day6porto-guimaraes.html)  
[Day7：Porto (～Santa Clara)](http://www.hidie.net/2017/08/day7porto-santa-clara.html)  
[Day8：Porto ↔ Pinhão](http://www.hidie.net/2017/08/day8porto-pinhao.html)  
[Day9：Porto (...Matosinhos)](http://www.hidie.net/2017/08/day9porto-matosinhos.html)  
[Day10：Porto → Lisboa](http://www.hidie.net/2017/08/day10porto-lisboa.html)  
Day11：Lisboa ↔ Sintra  
[Day12：Lisboa (～Belém)](http://www.hidie.net/2017/08/day12lisboa-belem.html)  
[Day13：Lisboa (...Arroios)](http://www.hidie.net/2017/08/day13lisboa-arroios.html)  
[Day14：Lisboa](http://www.hidie.net/2017/08/day14lisboa.html)  
[Day15：Lisboa ↔ Cascais](http://www.hidie.net/2017/08/day15lisboa-cascais.html)  
[Day16：Lisboa（...Oriente）](http://www.hidie.net/2017/08/day16lisboaoriente.html)  
[Day17：Lisboa](http://www.hidie.net/2017/08/day17lisboa.html)