---
title: '[抱抱葡萄牙] Day11：Palácio Nacional de Sintra'
date: 2018-05-18T09:29:00.000+08:00
draft: true
tags : [travel-葡萄牙]
---

第一個checkpoint  

![](/images/portugal11b.jpg)

**Palácio Nacional de Sintra**  
呢座皇宮嘅皇室使用期係15世紀初到19世紀後期  
仲係葡萄牙保存得最完好嘅中世紀皇家宮殿  
畀聯合國教科文組織列為世界遺產  

![](/images/portugal11b1.jpg)

一入嚟就係**Sala dos Archeiros** (Palace Guard Room)  
今日個人仔口無噴水啊！  

![](/images/portugal11b2.jpg)

**Sala dos Archeiros** (The Archers' Room)  
中間張枱好sharp咁  

![](/images/portugal11b3.jpg)

個枱面  
（後面嘅係海星形嘅relevado）

![](/images/portugal11b4.jpg)

**Sala dos Cisnes** (The Swan Room)  
成個皇宮最大嘅function room  
可以係receptions, 宴會廳或者係celebrations  
於D. João I國王統治時期興建 (reign, 1385-1433)  
當時係叫做**Sala Grande**（大房間）嘅  

![](/images/portugal11b5.jpg)

窗框係綠白色enxaquetados格仔磚  

![](/images/portugal11b6.jpg)

叫得Swan Room當然唔少得天花上嘅天鵝們  
由27塊文藝復興風格嘅木板組成  
隻隻天鵝都唔同姿勢  
而詩人Luís Pereira Brandão  
响1570年左右首次提及呢個頂  
  
![](/images/portugal11b7.jpg)
  
穿一穿出去見到廚房嗰兩座大煙囪  

![](/images/portugal11b8.jpg)

**Sala das Pegas** (The Magpie Room)  
被稱爲Câmara das Pegas（喜鵲房）嘅D. Duarte國王  
所接待王國政要同埋外國大使嘅房  
以cuerda-seca瓷磚裝飾  

![](/images/portugal11b9.jpg)

彩繪天花板畫咗136隻喜鵲
啲畫可以追溯到15世紀  
雀仔們高舉D. João I 國王嘅旗幟  
而啲爪係抓著玫瑰
可能指Casa de Lancaster家族  
D. Filipa王后嘅家族，即係D. João I個老婆  

![](/images/portugal11b10.jpg)

**Quarto D. Sebastião** (King Sebastião's Room)  
葡萄牙第十六任國王間房  
間房比想像中嘅King's room細好多  
將咁sharp醒嘅紅色床都唔係king size嘅（哈）  
牆面磚係corda-seca繩紋圖案  

![](/images/portugal11b11.jpg)

**Globo Celeste**  
呢間裡面皇宮嘅重要藝術品之一  
1575年製造，出自德國Augsburg機械工匠Christoph Schissler (1531-1608)之手   

![](/images/portugal11b12.jpg)

**Sala Júlio César** (Julius Caesar Room)  

![](/images/portugal11b13.jpg)

成間房都係貢品  

![](/images/portugal11b14.jpg)

**Sala das Galés** (The Galley Room)  
Dome型天花板，滿滿17-18世紀畫嘅海景同船  
都係掛滿當時主要海軍嘅鄂圖曼、荷蘭同葡萄牙旗幟  

![](/images/portugal11b15.jpg)

望出去都幾好景喎

![](/images/portugal11b16.jpg)

**Sala dos Brasões** (Blazons Hall)  
岳高頭就見到天花上面係16世紀前25年嘅重要紋章記錄  
至今仍然係葡萄牙公民同世界各地葡萄牙人後裔繼續搵緊嘅參考點  

![](/images/portugal11b17.jpg)

而啲密集嘅紋章模型  
係來自Livro do Armeiro-Mor (1509)  
作者João do Cró (或者叫João du Cros)  
同埋Livro da Nobreza e Perfeição das Armas (1521-1541)  
作者係António Godinho 呢兩本貴族同兵器著作  
前者擁有最豐富同最重要嘅葡萄牙紋章  
後書就對前書進行修訂同補充  
亦成為全國紋章學嘅參考書  

![](/images/portugal11b18.jpg)

最中間係葡萄牙皇家武器、加冕翅膀、  
蛇同統治者Avis王朝嘅印記  
  
圍住最中間嗰圈係八國紋章  
屬於D. Manuel I國王嘅細路  
呢啲係佢第二任老婆D. Maria  
即係天主教國王個女嗰六仔兩女  
仔嘅紋章樣式係brasões em escudo  
而女嘅就係brasões em losango bipartido  
  


![](/images/portugal11b19.jpg)

啲18世紀瓷磚牆身  
係描繪咗田園風光同狩獵場景

![](/images/portugal11b20.jpg)





{{<portugal>}}  
