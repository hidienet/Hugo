---
title: '[抱抱葡萄牙] Day2：Río Duero、Ponte D. Luís I'
date: 2017-11-27T09:37:00.000+08:00
draft: false
aliases: [ "/2017/11/day2rio-dueroponte-d-luis-i.html" ]
tags : [travel-葡萄牙, satisfaction - 搭條鐵]
---

身處**Río Duero**  
全長897公里，從西班牙到葡萄牙  
一路向西咁流入大西洋嘅河  

![](/images/portugal2i1.jpg)

响河邊欣賞日落  
面對住對岸嘅**Vila Nova de Gaia**  
真係件賞心樂事呢  

![](/images/portugal2i2.jpg)

背向 (Porto呢邊岸)係**Barrio La Ribeira**  

![](/images/portugal2i3.jpg)

沿住條路行向左望見到個窿  

![](/images/portugal2i4.jpg)

有名㗎佢，叫**Postigo do Carvão**  
可以穿返入R. da Fonte Taurina嘅  

![](/images/portugal2i5.jpg)

抬頭一望，就係鋼鐵拱橋**Ponte D. Luís I**  
响1881年建造，1886年完工  
橋名係以當時嘅國王**Luís I**去命名  
主跨長172米，係當年 (1886-1898)全球最長嘅跨度  
下層395.25米、闊8米、橋高44.6米、總高度85米  
由**Théophile Seyrig**設計  
即係Alexandre Gustave Eiffel嘅其中一個徒弟 x 合夥人  
（邊個係Eiffel？設計[La Tour Eiffel巴黎鐵塔](http://www.hidie.net/2014/05/hello-europe.html)嗰條友呀！）  
呢條橋比La Tour Eiffel仲早三年面世  
睇落個樣都同個塔嘅設計差唔多  

![](/images/portugal2i.jpg)

上下層兩側都係可以行人  
上層仲係行輕鐵嘅  
今朝都係搭佢嚟Porto㗎  

![](/images/portugal2i6.jpg)

越行近就越感受到個宏偉  

![](/images/portugal2i7.jpg)

下層除咗人仲係行車嘅  

![](/images/portugal2i8.jpg)

穿過Ponte D. Luís I  
就有前面嘅**Ponte. do Infante**  
同遠處啲鋼鐵橋**Ponte D. Maria Pia**  
呢條先至係Alexandre Gustave Eiffel設計  
（Ponte D. Luís I嘅原設計係Eiffel嘅不過俾人reject咗所以由Théophile Seyrig設計）  
Porto係歐洲唯二擁有六條橋嘅城市  
由東至西分別是Ponte do Freixo、Ponte de São João、Ponte Maria Pia、Ponte do Infante、Ponte Luís I同Ponte d'Arrábida  
全都都橫跨Río Duero  
  
就咁行行吓已經見到三條  
如果想睇晒六條  
就可以搭以Porto傳統Rabelo Boat改裝嘅bridges cruise旅程  
船程係一個鐘以內  
  
by the way，全歐洲唯二嘅有六條橋嘅城市Porto  
佢嘅對面岸Vila Nova de Gaia  
就係全歐洲另一個擁有六條橋嘅城市喇 XDDD  

![](/images/portugal2i9.jpg)

望多陣條河先再行...  
  
  
  

{{<portugal>}}  
