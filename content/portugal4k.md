---
title: '[抱抱葡萄牙] Day4：Majestic Café'
date: 2018-01-02T09:35:00.000+08:00
draft: false
aliases: [ "/2018/01/day4majestic-cafe.html" ]
tags : [flavor - 飲！, flavor - 螞蟻族, travel-葡萄牙]
---

食個靚tea先！  

![](/images/portugal4k.jpg)

睇佢個門面就知道又係舊嘢啦  
唔算非常耐嘅，1926年開業啫未夠一百年  
大過我同你咁上下啦  
以前就係啲知識份子呀藝術家呀名媛鍾意嚟「蒲」  
近代啲咪又係阿JK Rowling囉  

![](/images/portugal4k1.jpg)

長形嘅空間仲有大大塊長鏡  
粉色牆身、木框加埋一舊二舊詭異嘅石膏雕像  

![](/images/portugal4k2.jpg)

望啲雕像個樣  
真係笑得令人心寒  

![](/images/portugal4k3.jpg)

兩邊牆嘅雕像對望住  
堅有少少「嚇死人咩！個心離一離！」嘅感覺  

![](/images/portugal4k4.jpg)

舉頭望雕像，低頭睇檯凳  
大理石臺加埋雕刻皮革卡位  

![](/images/portugal4k5.jpg)

再有埋雕咗同系列圖案嘅木凳，都咪話唔grand  

![](/images/portugal4k6.jpg)

**Rabanadas Majestic Style** + **coffee**  
葡式西多，煎麵包加果仁果乾再淋糖漿  
OK好食嘅呢啲standard嘢  
所以都係預期中嘅甜咗啲囉  
咁襯杯普普通通正正常常嘅咖啡咁  
  
餐具都係舊樣金邊嗰啲  
切合返間café咁樣  
  
  
嗱～ 嘢食呢就真係唔驚艷  
位又唔係好闊，而且好應聲  
所以唔屬於休閒式café  
頂盡係遊客式：食間嘢嘅裝潢同氣氛  
由個價格就睇睇出  
畀嘅錢係for間嘢嘅保育多啲  
  
參觀吓唔錯，都值得嚟睇吓  
唔好預啲嘢食好味就得喇。  
  
  

{{<portugal>}}  
