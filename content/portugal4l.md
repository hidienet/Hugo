---
title: '[抱抱葡萄牙] Day4：Antunes'
date: 2018-01-03T09:28:00.000+08:00
draft: false
aliases: [ "/2018/01/day4antunes.html" ]
tags : [flavor - 行膳積腹, flavor - 飲！, travel - Portugal]
---

食完tea，再行吓行吓shopping吓  
咁又到食晚飯嘅時候喇  

![](/images/portugal4l1.jpg)

先嚟一客熱辣辣香脆脆嘅蒜蓉包  
鹹香嘅牛油蒜蓉味，又夠脆口  
完全欲罷不能呢  

![](/images/portugal4l2.jpg)

今晚飲乾身嘅白酒  

![](/images/portugal4l3.jpg)

小食方面有葡式炸物  
係馬介休球 x 牛肉角嘅組合  
都係好熱好熱，加上滿滿嘅薯仔  
令到個鹹魚（馬介休）鮮香得嚟唔會死鹹  
牛肉肉味香絕對唔會被馬介休比下去  

![](/images/portugal4l.jpg)

主菜：焗豬踭（解剖中 by好好笑容嘅叔叔）  
原本係慕呢度嘅羊肉名而嚟  
點知今晚冇整，冇得食然後就推薦呢款  

![](/images/portugal4l4.jpg)

哇哇哇！真係冇介紹錯  
啲肉又腍又滑  
少少鹹過皮多多脆  
就係呢少少嘅鹹味令到個豬味更香濃  
濃還濃又一啲都唔會有豬羶味  
  
呢兜豬仲伴咗好多薯仔  
加埋跟咗個飯  
個結論當然係飽到上天靈蓋  
  
by the way，未係最出名嘅豬已經咁好味  
真係好期待下次試羊肉呢～  
（YES！呢間咁正當然會encore）  
  

{{<portugal>}}  
