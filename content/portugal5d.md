---
title: '[抱抱葡萄牙] Day5：Galo, all are Galo!'
date: 2018-02-01T21:21:00.000+08:00
draft: false
aliases: [ "/2018/02/day5galo-all-are-galo.html" ]
tags : [travel-葡萄牙]
---

總之就係「雞 全部都係雞...」啦～  

![](/images/portugal5d.jpg)

是咁的，Barcelos就係令葡萄牙「雞化」嘅發源地。  

![](/images/portugal5d1.jpg)

相傳有個嚟自加利西亞嘅朝聖者  
諗住去聖地亞哥朝聖嘅途中兜過呢個鎮仔  
點知俾人以為佢係賊仔仲要判佢死刑  
就响行刑之前，條友就同準備食癲嘅法官講  
"É tão certo eu estar inocente, como certo é esse galo cantar quando me enforcarem!"  
咁佢講葡文我就梗係聽唔明啦  
但係個法官同埋周圍嘅人就聽到佢話：  
（仲指住隻香噴噴嘅cooked雞）  
「呢隻雞會企响身仲會叫嘅話就證明我係無辜嘅！」  
啲人聽到佢咁講當然以為佢痴Q線啦  
不過响呢個時候，故事發展落去好明顯就係...  
隻雞郁郁個身然後企起身仲雞咁叫  
好啦好啦，唔知係佢信嘅神定係雞神顯靈  
總之條友就無罪釋放唔駛死  
應該會劏雞還神啩...  
  
後來嘛，呢件雞事傳千里之下  
公雞 (galo)在葡萄牙變成咗公正、信任同好運嘅象徵  
仲係葡萄牙嘅吉祥物同非官方嘅國家標誌  

![](/images/portugal5d2.jpg)

雖然葡萄牙真係唔少galo嘅嘢  
然而周圍都係大雞就好似係呢個發祥地先有  

![](/images/portugal5d3.jpg)

餐廳店面都係...  
色彩繽紛好靚呢～  

![](/images/portugal5d4.jpg)

呢個仲成頭都係㖭！（哈）  
  
  

{{<portugal>}}  
