---
title: '[抱抱葡萄牙] Day5：Galo, all are Galo!'
date: 2018-02-01T21:21:00.000+08:00
draft: false
aliases: [ "/2018/02/day5galo-all-are-galo.html" ]
tags : [travel - Portugal]
---

總之就係「雞 全部都係雞...」啦～  

[![](https://c1.staticflickr.com/5/4258/35747601981_d44a9cf746_z.jpg)](https://c1.staticflickr.com/5/4258/35747601981_d44a9cf746_z.jpg)

是咁的，Barcelos就係令葡萄牙「雞化」嘅發源地。  

[![](https://c1.staticflickr.com/5/4619/39122996355_b6ec80e103_z.jpg)](https://c1.staticflickr.com/5/4619/39122996355_b6ec80e103_z.jpg)

相傳有個嚟自加利西亞嘅朝聖者  
諗住去聖地亞哥朝聖嘅途中兜過呢個鎮仔  
點知俾人以為佢係賊仔仲要判佢死刑  
就响行刑之前，條友就同準備食癲嘅法官講  
"É tão certo eu estar inocente, como certo é esse galo cantar quando me enforcarem!"  
咁佢講葡文我就梗係聽唔明啦  
但係個法官同埋周圍嘅人就聽到佢話：  
（仲指住隻香噴噴嘅cooked雞）  
「呢隻雞會企响身仲會叫嘅話就證明我係無辜嘅！」  
啲人聽到佢咁講當然以為佢痴Q線啦  
不過响呢個時候，故事發展落去好明顯就係...  
隻雞郁郁個身然後企起身仲雞咁叫  
好啦好啦，唔知係佢信嘅神定係雞神顯靈  
總之條友就無罪釋放唔駛死  
應該會劏雞還神啩...  
  
後來嘛，呢件雞事傳千里之下  
公雞 (galo)在葡萄牙變成咗公正、信任同好運嘅象徵  
仲係葡萄牙嘅吉祥物同非官方嘅國家標誌  

[![](https://c1.staticflickr.com/5/4694/39989426032_66bb98c411_z.jpg)](https://c1.staticflickr.com/5/4694/39989426032_66bb98c411_z.jpg)

雖然葡萄牙真係唔少galo嘅嘢  
然而周圍都係大雞就好似係呢個發祥地先有  

[![](https://c1.staticflickr.com/5/4770/39989425642_52d7e9d6ae_z.jpg)](https://c1.staticflickr.com/5/4770/39989425642_52d7e9d6ae_z.jpg)

餐廳店面都係...  
色彩繽紛好靚呢～  

[![](https://c1.staticflickr.com/5/4664/39989424542_91bb04c37e_z.jpg)](https://c1.staticflickr.com/5/4664/39989424542_91bb04c37e_z.jpg)

呢個仲成頭都係㖭！（哈）  
  
  
\-----------------------------------------------  
  
  
延伸閱讀：  
[Day1：Hello Lisbon](https://www.hidie.net/2017/07/day1hello-lisbon.html)  
[Day2：Lisboa → Porto](https://www.hidie.net/2017/07/day2lisboa-porto.html)  
[Day3：Porto ↔ Vila Nova de Gaia](https://www.hidie.net/2017/07/day3porto-vila-nova-de-gaia.html)  
[Day4：Porto](http://www.hidie.net/2017/07/day4porto.html)  
[Day5：Porto ↔ Barcelos](http://www.hidie.net/2017/07/day5porto-barcelos.html)  
[Day6：Porto ↔ Guimarães](http://www.hidie.net/2017/07/day6porto-guimaraes.html)  
[Day7：Porto (～Santa Clara)](http://www.hidie.net/2017/08/day7porto-santa-clara.html)  
[Day8：Porto ↔ Pinhão](http://www.hidie.net/2017/08/day8porto-pinhao.html)  
[Day9：Porto (...Matosinhos)](http://www.hidie.net/2017/08/day9porto-matosinhos.html)  
[Day10：Porto → Lisboa](http://www.hidie.net/2017/08/day10porto-lisboa.html)  
[Day11：Lisboa ↔ Sintra](http://www.hidie.net/2017/08/day11lisboa-sintra.html)  
[Day12：Lisboa (～Belém)](http://www.hidie.net/2017/08/day12lisboa-belem.html)  
[Day13：Lisboa (...Arroios)](http://www.hidie.net/2017/08/day13lisboa-arroios.html)  
[Day14：Lisboa](http://www.hidie.net/2017/08/day14lisboa.html)  
[Day15：Lisboa ↔ Cascais](http://www.hidie.net/2017/08/day15lisboa-cascais.html)  
[Day16：Lisboa（...Oriente）](http://www.hidie.net/2017/08/day16lisboaoriente.html)  
[Day17：Lisboa](http://www.hidie.net/2017/08/day17lisboa.html)