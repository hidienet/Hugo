---
title: '[抱抱葡萄牙] Day5：Palácio da Bolsa'
date: 2018-03-14T09:24:00.000+08:00
draft: false
aliases: [ "/2018/03/day5palacio-da-bolsa.html" ]
tags : [travel - Portugal]
---

遊完雞鎮Baracelos返到Porto都仲係晏晝  

![](/images/portugal5i.jpg)

入**Palácio da Bolsa**參觀吓先  
（要參加導覽先可以入去行）  
19世紀建造嘅前證券交易所宮  
個「宮」唔係打多咗落去  
因為間嘢真係成座宮殿咁華麗㗎  

![](/images/portugal5i1.jpg)

去個**Pátio das Nações**  
個天井大到吖...  

![](/images/portugal5i2.jpg)

塊地嘅地磚砌咗好仔細嘅花紋  

![](/images/portugal5i3.jpg)

樓底好～ 高～  
作為證券交易所，華麗而不失莊嚴  

![](/images/portugal5i4.jpg)

個採晒太陽光嘅玻璃頂  

![](/images/portugal5i5.jpg)

八角形嘅金屬穹頂  
下部嘅四面都有葡萄牙同當時同佢哋有商業關係國家嘅國徽裝飾  

![](/images/portugal5i6.jpg)

啲國徽們嘅底  
俾陽光射落嚟金光閃閃咁  
顯得更有氣派呢  

![](/images/portugal5i7.jpg)

每扇窗牆頂同柱位  
都有細緻嘅石雕  

![](/images/portugal5i8.jpg)

柱上仲有鍍金裝飾  

![](/images/portugal5i9.jpg)

**Escadaria Nobre**  
响每條柱都有雕刻嘅樓梯更上一層樓  

![](/images/portugal5i10.jpg)

呢層個頂啲雕刻同幅畫  

![](/images/portugal5i11.jpg)

啲畫四邊都有唔同  

![](/images/portugal5i12.jpg)

石雕都係冇重複㗎  

![](/images/portugal5i13.jpg)

除咗「嘩～」仲有咩好講？  

![](/images/portugal5i14.jpg)

走廊  

![](/images/portugal5i15.jpg)

個天花好金黃呀  

![](/images/portugal5i16.jpg)

**Sala do Tribunal**（法庭）  
交易呢家嘢實有糾紛嘅  

![](/images/portugal5i17.jpg)

有咩就响呢度解決啦上面都有裁判係闔埋眼要公平呀嘅油畫  

![](/images/portugal5i18.jpg)

**Sala do Telegrapho**  
就係睇呢個咁耐世紀留落嚟嘅電報機  

![](/images/portugal5i19.jpg)

**Gabinete de Gustave Eiffel**  
Eiffel留過腳毛嘅地方  
但係冇鐵塔凌雲，得木枱木凳同地氈  

![](/images/portugal5i20.jpg)

**Sala do Presidente**  
總統房，not總統套房啊！  
畫作係講羅馬文明  
而木雕就係巴西同非洲雕  
仲有大理石壁爐  

![](/images/portugal5i21.jpg)

**Sala das Assembleias Gerais**  
會議室  

![](/images/portugal5i22.jpg)

好似好宏偉咁  
其實得下半part係真木  
上半part，假㗎（噓～）  

![](/images/portugal5i23.jpg)

**Sala dos Retratos**  
間房掛咗最後六個君王嘅肖像  
不過我個焦點都係落入咗去呢張枱度  
佢係由葡萄牙藝術家Zeferino José Pinto  
雕咗三年先整到出嚟  

![](/images/portugal5i24.jpg)

另一個睇頭係要低頭睇嘅...  
個地板平面得嚟好立體  
係幾百年前已經出現嘅3D art呢  

![](/images/portugal5i25.jpg)

**Salão Árabe**  
最後入到嚟阿拉伯房  
只可以用奢華去形容呢度  
由1862年一直裝修到1880先完工  

![](/images/portugal5i26.jpg)

牆雕柱雕玻璃窗水晶燈以致天花同地板  
冇一樣令人唔驚嘆  
真係一絲不苟嘅完美工藝  

![](/images/portugal5i27.jpg)

地板都係用最上好嘅幾種木拼砌而成  

![](/images/portugal5i28.jpg)

係「哇～ 好靚呀！」  
同時覺得好有壓逼感  
導覽都完畢喇，出返去唞吓氣先～  
  
  

{{<portugal>}}  
