---
title: '[抱抱葡萄牙] Day5：Caldeireiros'
date: 2018-03-16T09:40:00.000+08:00
draft: false
aliases: [ "/2018/03/day5caldeireiros.html" ]
tags : [flavor - 行膳積腹, flavor - 飲！, travel - Portugal]
---

係嘅，葡國菜係好好食  
食咗好多餐都唔厭呀  

![](/images/portugal5k1.jpg)

不過佢嘅鄰居西班牙啲嘢都好正之嘛！  
好似sangria咁，咩款都好飲  
呢隻就**rose sangria**  
清爽嘅甜味，生果都係爽爽口  
係啦比平日紅酒嗰種甜啲  
試吓新嘢都唔錯吖～  

![](/images/portugal5k2.jpg)

西班牙嘢梗係要食tapas啦  
先嚟兜煮**牛雜**  
味道濃郁但係唔會好鹹  

![](/images/portugal5k.jpg)

嗱～ 都葡萄牙㗎  
**codfish salad**嚟㗎  
魚嘅鮮鹹香肉質又夠彈  
黑欖更加唔需要再形容佢嘅香啦  
好好好好食！  

![](/images/portugal5k3.jpg)

**炒雜菌**啦，啲嘢夠新鮮就咁炒就已經好好味  
加埋少少ham，哇送酒一流呀  

![](/images/portugal5k4.jpg)

响menu見到諗都無諗就點  
對**青椒仔**呢家嘢真係毫無免疫力  
無嗌錯㗎佢用少少鹽炒  
青椒仔嘅味道鹹香清甜出晒嚟勁好食啊  

![](/images/portugal5k5.jpg)

再嚟兜**雞腎**  
又香又腍，一粒一粒啪好過癮  
最緊要都係味道好  
  
今餐係就係只係食tapas  
不過加埋酒就已經好夠飽喇～  
  
  
飲飽食醉瞓覺去  
聽朝又早起去遠征呀！  


{{<portugal>}}  
