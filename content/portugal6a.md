---
title: '[抱抱葡萄牙] Day6：Café Porta do Olival'
date: 2018-03-19T09:41:00.000+08:00
draft: false
aliases: [ "/2018/03/day6cafe-porta-do-olival.html" ]
tags : [flavor - 行膳積腹, flavor - 飲！, flavor - 螞蟻族, travel-葡萄牙]
---

雖然今日都係要遠征  
不過係可以悠悠閒咁征  
咁就先慢慢食個早餐再出發啦～  

[![](/images/portugal6a1.jpg)

好日常嘅朝早啡一杯  

[![](/images/portugal6a.jpg)

葡萄牙好正常咁食**nata**  
但呢件唔係普通嘅葡撻  
一係個五分四隻手咁大嘅葡撻  

[![](/images/portugal6a2.jpg)

benz切開心share  
如果唔係拳頭size嘅佢點一人KO呀？  
大還大，好唔好食先？  
OK㗎，要香有牛油香  
要甜有吉士甜唔錯唔錯  

[![](/images/portugal6a3.jpg)

以為糕餅店只係得包包餅食  
原來仲有炸魚食㗎喎  
仲係凍咗嘅炸嘢都咪話唔驚奇  
係凍嘅不過魚肉都係keep住鮮香彈牙  
咁樣齋eat**馬介休**竟然係唔會死鹹  
（我真係一直認為馬介休一定好鹹㗎！）  

[![](/images/portugal6a4.jpg)

今日嘅豬扒包，走豬扒兼烘底  
輕輕加咗牛油嘅**豬仔包多士**  
一𡁻個麥味就出晒嚟  
硬掘掘脆卜卜練吓牙力咁（嘻）  

[![](/images/portugal6a5.jpg)

**火腿酥**，歐式薄火腿係香好多嘅  
（係鄙視美式火腿呀吹咩？）  
個酥多層夠酥脆  
食落唔算好油膩到幾好吖～  
  
  
肚仔叉足電，發出喇！！！  
  
  

{{<portugal>}}  
