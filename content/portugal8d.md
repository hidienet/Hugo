---
title: '[抱抱葡萄牙] Day8：Quinta do Bomfim - Symington Family Estates'
date: 2018-04-23T09:32:00.000+08:00
draft: false
aliases: [ "/2018/04/day8quinta-do-bomfim-symington-family.html" ]
tags : [flavor - 飲！, travel - Portugal]
---

嚟Pinhão梗係為咗酒莊啦  
唔通特登搭幾粒鐘火車去跳河咩？  

![](https://c1.staticflickr.com/1/916/40732047865_2d8a53f6dc_z.jpg)

Symington家族嘅Quinta do Bomfim  
導賞員先講解吓呢度嘅歷史  

![](https://c1.staticflickr.com/5/4312/35873696442_626614e680_z.jpg)

先參觀而家冇嘢睇嘅提子山（農園）  

![](https://c1.staticflickr.com/1/832/40732047535_d66d461f7f_z.jpg)

然後就到踩提子嘅工場  
人腳踩呀！不過夏天先有得玩呀～  
應該好好玩咁...  

![](https://c1.staticflickr.com/5/4293/35234554533_e23dbc5bee_z.jpg)

再去到聞到都醉醉地嘅存酒庫  
啲酒發酵中，陣味真係夠晒撲鼻  
比起之前响Gaia去過嘅[TAYLOR'S](https://www.hidie.net/2017/12/day3port-guy-tour-1-taylors.html)光猛好多  

![](https://c1.staticflickr.com/5/4326/35873694022_21c8732d29_z.jpg)

最後梗係最最最重要目的：TASTING!!!（ROAR）  
靚少少嘅有Graham's Tasting  
Graham's Six Grapes：複合嘅ruby port  
Graham's 20 Years Old Tawny：  
無論色澤同味道都簡直係liquid gold嘅程度（大心）  
Graham's Quinta dos Malvedos 2004 Vintage：  
經歷過時間嘅洗禮，呢隻ruby port香得沉穩  

![](https://c1.staticflickr.com/1/902/40913470294_272d790927_z.jpg)

另一隻係DOC系列Douro DOC Tasting  
Altano Douro DOC White：  
唔可以俾ruby同tawny專美嘅  
white port都要出吓場㗎  
Post Scriptum Douro DOC：  
係隻冇試過嘅副紅酒呢  
Quinta do Vesúvio Douro DOC：  
香醇又溫和嘅味道  

![](https://c1.staticflickr.com/1/883/40732046665_872805d9d6_z.jpg)

仲有呢度嘅基本款Classic Tasting  
Graham's Six Grapes（頭先講咗）  
Cockburn's Special Reserve：  
有時買就如果咩都諗唔到  
見到reserve買就唔會死錯人  
事實證明雖然呢set係平實款式  
都係香濃味美嘅  
Dow's 10 Years Old Tawny：  
有年份仲係自己鍾意嘅tawny呢  

![](https://c1.staticflickr.com/1/931/40913469204_6da95b2fb1_z.jpg)

飲飽咗又到黃昏時間  
要搭返火車返Porto喇～  
  

{{<portugal>}}  
