---
title: '[抱抱葡萄牙] Day8：Restaurante Churrasqueira Brasil'
date: 2018-04-24T09:38:00.000+08:00
draft: false
aliases: [ "/2018/04/day8restaurante-churrasqueira-brasil.html" ]
tags : [flavor - 行膳積腹, travel - Portugal]
---

舟車勞頓完有啲攰  
响Pinhão飲完酒其實有啲飽  
但係晚餐依然好豐盛！  

![](/images/portugal8e1.jpg)

佢個樣好似兜咖喱配飯  
不過佢係白豆煮牛雜  
啲豆炆得勁腍  
有唔少已經同個汁融為一體  
所以味道極級濃郁  
唔配飯真係唔得  
加上啲飯長身夠乾身又粒粒分明  
撈埋呢啲濃醬就啱啱好  

![](/images/portugal8e.jpg)

冇海鮮唔得㗎  
雖然啲魷魚係俾薯仔同蔥遮住  
擺入口就知佢係主角走唔甩  
一咬就斷嘅新鮮貨  
本身佢個味好夠  
連埋啲蔥食就更提鹹鮮香  
薯仔？為飽肚㗎啫～  
  
呢餐仲有super bocks（啤酒啦）  
原本唔係好肚餓  
仲想就咁隊碗湯同啤酒就算數  
碗湯係肉湯  
上台前我一直以為係普通搵舊肉煲嘅清湯  
點知...  
.  
.  
.  
.  
.  
.  
.  
  
佢個樣有啲嘔心，要有心理準備  
  
.  
.  
.  
.  
.  
.  
.  
  
上台嗰陣我都比佢個樣嚇一嚇  
  
.  
.  
.  
.  
.  
.  
.  
  
係有少少餐桌文化衝擊  
  
.  
.  
.  
.  
.  
.  
.  
  
嗱～ post㗎喇  
  

![](/images/portugal8e2.jpg)

碗肉湯係咁樣樣嘅  
係好濃好濃嘅湯  
上面滲嘅唔係木碎係香料  
然而湯係唔可以貌相  
好味㗎！好似一羹羹食肉醬咁  
頭先兩款主菜唔食  
就咁飲完呢碗湯已經好很飽  
  
反而樽啤酒係用嚟解膩嘅... 哈... ...  
  
吖！咁又一日喇～  
  
  

{{<portugal>}}  
