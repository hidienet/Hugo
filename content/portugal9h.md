---
title: '[抱抱葡萄牙] Day9：RAIZ'
date: 2018-05-07T09:46:00.000+08:00
draft: false
aliases: [ "/2018/05/day9raiz.html" ]
tags : [flavor - 行膳積腹, flavor - 飲！, travel - Portugal]
---

日落就當然會去食晚飯兼飲返杯啦  

![](/images/portugal9h1.jpg)

包盤裡面嘅包都有幾款  
有硬有軟有腍有脆  
佐以一般嘅橄欖油同陳醋之外  
仲有自家製超香嘅橄欖醬  
好好味呢～  

![](/images/portugal9h2.jpg)

開心嘅一晚會飲令人歡悅嘅酒  
sparkling wine sangria  
香甜嘅生果加埋有氣嘅酒  
聽到個組合已經夠興奮  

![](/images/portugal9h3.jpg)

送酒嘅好拍檔唔少得煙燻火腿嘅  
呢隻仲配埋焦糖洋蔥  
個味鹹香再俾甜美令鮮味提升  
啲芝麻又推進多層香氣，實在太美味  

![](/images/portugal9h4.jpg)

上咗個好似童軍露營兜嘅餸  
係番茄仔煮薄豬肉片  
簡單純粹嘅味道  
就係嗰啲材料夠新鮮所以好好食嘅嘢  

![](/images/portugal9h.jpg)

Alheira，被譽為King of Portuguese sausage  
切碌碌嘅煙燻腸拎去炸  
然後上面鋪煎蛋仔  
配陳醋食唔會好油膩  

![](/images/portugal9h5.jpg)

啦啦啦～ 葡國菜老是常出現嘅馬介休  
搵啲橄欖伴吓碟咁  
做法太多真係點食都唔會厭  

![](/images/portugal9h6.jpg)

甜品係蕃薯糕配橙雪糕  
蕃薯味濃甜橙味啱啱好去解膩  
  
  
好美滿嘅一餐呢～～～  
  
  

{{<portugal>}}  
