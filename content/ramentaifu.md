---
title: '[麵] らーめん台風。・つけめん漁場台風。'
date: 2022-09-23T10:00:00.000+08:00
draft: false
images: ["/images/ramentaifu.jpg"]
tags : [flavor - 行膳積腹, satisfaction - 黃店懲罰日]
---

又係一齊去產檢嘅日子  
去之前排個短隊（幾個人响前面）食碗拉麵先...  

![](/images/ramentaifu1.jpg)

裝修係魚場屋台風  
加上海量嘅漫畫牆身  
日系童趣感十足  

![](/images/ramentaifu2.jpg)

而呢度嘅另一特色梗係個麵量  
係其他一般拉麵店嘅份量1.5倍  
C/P值高都係一大賣點喔！  

![](/images/ramentaifu3.jpg)

**魚介豚骨蕃茄海蝦味沾麵**  
呢間舖12:00－15:30只提供沾麵  
去到晚市17:30－22:30就剩係有拉麵  
台風最最最signature就係魚介豚骨湯底  
兩碗沾麵個沾麵湯都係以呢個做base  
紅色呢碗係爆香豬魚味加茄味同蝦味，勁鮮甜呢～  

![](/images/ramentaifu4.jpg)

**魚介豚骨焙煎黑芝麻沾麵**  
黑擝擝就有呢兜黑芝麻嘅  
已經夠晒香嘅魚介豚骨湯底  
再添爆香濃味嘅焙煎黑芝麻晌裡面  
濃到痴線，仲要勁掛麵... 好漏呀頂！  

![](/images/ramentaifu5.jpg)

食呢碗沾麵記住响食完之後  
叫職員加湯落沾麵湯度再轟埋佢  
麵多，配料都唔少㗎  
搞到送完碗麵都仲有好多繼續食食食  

![](/images/ramentaifu.jpg)

**\每日限賣30碗/ 沾麵**  
試過つけめん漁場台風。都想去香港第一店嘅らーめん台風。食吓  
唔... 濃郁版嘅魚介豚骨湯  
都有鰹魚味同豬骨味  
不過唔知點解食落好膩（天氣太熱？）  
加埋面，好漏...  

![](/images/ramentaifu6.jpg)

**骨膠原撈麵（無湯）**  
但係講到食食吓漏到頂住嘅仲有佢  
舖頭「名物」無湯拉麵  
三食嚟嘅：先齋食麵，再撈魚粉、膠原球  
最後加埋胡椒粉蒜蓉咁調味  
就咁齋麵食都仲okay係寡啲  
一攞魚粉都仲係好香  
就係食落會變得乾身好多  
再加個膠原球就極級漏  
係嘅，滑身好多but已經食唔到係咩味打咩味  
因為已經食咗兩種唔同嘅麵開始飽飽地  
加埋膠原就係飽上加飽咁  
好啦咁落啲胡椒解吓膩  
嗱唔好唔記得個麵嗌「正常」份量係等於1.5個出面嘅麵  
然後死隊埋蒜蓉，點知領嘢  
已經好飽之上突然多返啲濃味嘢  
滯到上天靈蓋，GG  
  
啊～ 早知就咁試日本麵店本身嗰隻湯拉麵啦  
應該會無食得咁翻眼（飽！）    
