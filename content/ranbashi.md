---
title: '[丼] 嵐橋丼飯專門店'
date: 2020-11-13T19:30:00.000+08:00
draft: false
images: ["/images/ranbashi.jpg"]
tags : [flavor - 行膳積腹, flavor - 飲！, satisfaction - 黃店懲罰日]
---

終～ 於～ 捱到星期五喇（黑色嘅）～～～  

![](/images/ranbashi1.jpg)

**柚子兵衛 | 富士高砂梅酒**  
坐底就飲返杯先啦  
呢隻柚子酒個味勁香喎  
搵日搵吓佢嘅真身再飲過先  
梅酒係唔會爆甜嗰種  
微酸夾飄香梅子味唔錯唔錯呢！  

![](/images/ranbashi.jpg)

**喜之次丼 | 赤鯥丼**  
食丼食丼丼丼丼～  
雖然又想食鯛有想食鰻  
但呢兩種好好味嘅魚難啲食到  
無理由唔why not both嘅...

![](/images/ranbashi2.jpg)

**赤鯥丼**  
亦會畀人俗稱黑喉  
之前食過燒嘅，味道同彈牙度簡直驚為天人  
今次食刺身版本，魚味依然芳郁  
除咗赤鯥仲有新鮮嘅牡丹蝦、油甘魚、三文魚子同三文魚  
而飯都係粒粒飽滿嗰種  
加埋炸得香脆嘅長蔥，正！

![](/images/ranbashi3.jpg)

**喜之次丼**  
相比赤鯥，喜之次香港都算見得多啲啲  
不過靚魚呢家嘢永遠都唔會嫌多  
又係平日食燒嘅而家試刺身  
同赤鯥一樣，塊魚皮過一過火  
個魚味即刻飆晒出嚟勁香  
塊魚又香又軟滑又彈牙  
只可以講燒嘅同生嘅完全唔同而誰也沒有比誰高尚  
唔止主角，新鮮嘅甜蝦、油甘魚、三文魚&子都美味啦～  

![](/images/ranbashi4.jpg)

跟丼嘅麵豉湯，唔會太鹹  
係隻羹大隻咗少少啫...
