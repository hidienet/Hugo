---
title: '[board game] 厭世動物園《動物大逃殺》'
date: 2018-04-05T14:30:00.000+08:00
draft: false
aliases: [ "/2018/04/board-game.html" ]
tags : [amusement - games]
---

清明，悼念仙遊咗嘅先人之外  
不妨以遊玩方式去正視動物絕種問題…  

![](/images/runanimalsrun.jpg)

用色好灰，玩完都覺得好灰  
厭世姬筆下隻隻都係眼神死喊晒口嘅動物  
而呢批仲係臺灣瀕危類嘅物種  

![](/images/runanimalsrun1.jpg)

棋盤呀棋呀骰仔呀mission card呀  

![](/images/runanimalsrun2.jpg)

同個墳墓...（w/哀號）  
  
玩法係揀好動物  
每round完成mission  
就係生物嘅基本：巢穴呀食物呀水呀嗰啲  
然後完一round，隻嘢仲未餓死渴死  
就開始人類嘅城市發展  
即係如果要起石屎嘢  
成個area都會冇晒生存嘅基本嘢  
隻動物咁都仲生存到  
就繼續移動玩嘢食搵水飲  
當然，對手（其他動物）都係同你一樣唔想死  
都要搶水搶糧之下  
就可能會阻到你搵食  
  
一係你就餓死；一係就俾其他動物殺死  
再唔係就係俾城市發展下橫死掂死  
  
越玩會越嬲同會好絕望嘅game  
咁點解玩得咁唔開心都要玩？  
做人就話只係咁樣會唔開心啫  
但係諗吓啲動物… 佢哋真係會冇命㗎！  
以呢種求生不得求死不能嘅手法嚟表達已經算輕鬆  
希望唔好真係當玩吓就算  
諗諗方法點樣令現實中嘅動物可以生存落去啦～
