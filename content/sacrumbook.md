---
title: '[閱讀瘦身法] 郁住瘦：扭呀扭，當身體係毛巾就扭走脂肪～'
date: 2018-01-08T12:08:00.000+08:00
draft: false
aliases: [ "/2018/01/blog-post.html" ]
tags : [amusement - books]
---

比起郁都唔郁，郁少少應該易瘦啲... 啩... ...  

![](/images/sacrumbook.jpg)

「ひねって伸ばす 仙骨ウォーキングでバービー体型になる！」  
－ かなつ久美、デューク更家  
  
主要係講身體嘅中間之中  
好中中中間個舊仔叫仙骨嘅骨  
只要將佢豎直  
就輕易令身體平衡  
從而令舉手投足都係處於優美嘅狀態  
  
咁同瘦身有咩關係？  
  
唔平衡咪身體出啲脂肪去彌補不足嘅位置  
無咩嘅，肥得唔均勻  
成個look唔靚之嘛  
  
好啦，輕易扭兩扭就將仙骨豎直  
跟著做一啲都唔難呀  
hip位會比較明顯  
  
基本嘢OK就開始嚟料  
咪話將個身當毛巾咁扭嘅  
啲動作就係封面嗰啲喇  
將成個人响度扭囉  
全身都郁緊，不過又唔會攰  
玩吓係冇問題嘅  
based on响屋企做嘅話  
唔會諗住响街咁樣扭呀嘛？  
  
可惜玩玩吓又冇乜恆心  
冇特登試到係咪真係可以消脂增肌  
  
所以只係keep住豎仙骨  
好過無啦...
