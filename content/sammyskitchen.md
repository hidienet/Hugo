---
title: '[犇] 森美餐廳 招牌牛柳三文治'
date: 2018-03-31T14:30:00.000+08:00
draft: false
aliases: [ "/2018/03/blog-post_31.html" ]
tags : [flavor - 行膳積腹, flavor - 飲！]
---

下午茶唔鋸扒啦  
不過嚟森美餐廳又唔可以唔食佢啲牛喎  
點算？  

![](/images/sammyskitchen.jpg)

嗱～ 下午茶有**招牌牛柳三文治**  
仲要烘埋底呀！  
半熟牛柳味道香肉質又嫩滑  
塊肉响鐵板上算薄但做三文治餡就夠厚  
生菜都唔係求其俾幾條菜絲嗰種  
新鮮爽脆幾層厚  
中和返個牛柳嘅飽滯感  
麵包係薄呀所以咪成塊都香脆  
佢搽足晒牛油呀都幾邪惡㗎其實  
況且我都唔鍾意食白方包嘅  
呢種咁薄嘅就啱啱好good fit  
好好味呀，仲好夠飽！  

![](/images/sammyskitchen1.jpg)

呢杯叫**檸檬特飲**  
成世人都未見過未飲過咪試吓囉  
果味濃而且酸甜平衡又夠凍，唔錯唔錯  
  
杯嘢最最最遺憾係支**飲！管！**  
對唔住呀海龜～～～ TAT
