---
title: 'School of Nice From Pop Art to Happenings – Le French May'
date: 2018-05-07T19:17:00.000+08:00
draft: false
aliases: [ "/2018/05/school-of-nice-from-pop-art-to.html" ]
tags : [amusement - exhibition]
---

五月，Le French May嘛  
咪去襯吓墟囉…  

![](/images/schoolofnice.jpg)

Nice (尼斯)係法國南部嘅地方  
係個有藍藍海灘嘅度假區  

![](https://c1.staticflickr.com/1/826/27080204537_6f095deb18_z.jpg)

而今次展覽就係嚟自嗰度藝術家嘅作品  

![](https://c1.staticflickr.com/1/965/41948947031_6c30ea4e73_z.jpg)

第一部分係蔚藍海岸（Côte d'Azur）  
一入嚟呢區就俾地下大大盤藍色沙吸引住  
一般作品都眼看手勿動  
呢堆沙就更甚，因為係有毒㗎！  
隻色係註冊咗嘅**International Klein Blue**  
（mon睇一定有色差）  
係**Yves Klein**創製嘅顏色  

![](https://c1.staticflickr.com/1/974/41904973052_8c6a0bcbae_z.jpg)

有咗呢隻色，佢當然會用來創作  
**Untitled Anthropometry (ANT84), 1960**  
用兩個上咗色嘅model做「筆」  
畫落帆布度就搞掂喇～  

![](https://c1.staticflickr.com/1/959/27080206727_67fa08ab8c_z.jpg)

**Arman**嘅作品  
（哎吔吔，俾啲霓虹燈照咗落去）  
一堆堆重複嘅被遺棄casino token  
海邊嘅垃圾變成佢嘅「集合藝術」(to collect)  

![](https://c1.staticflickr.com/1/976/27080207287_7f20aa17b7_z.jpg)

pop art呀neon tubes呢啲嘢  
雖然一講起就會認知為美國同andy worhol  
其實法國响較早前已經出現  
**Nissa Bella, 1964**  
－ **Martial Raysse**  
Nissa即係Nice；Bella即係靚  
而個女仔頭係藝術家個老婆  
至於IKB係Yves Klein嘅signature  
加上霓虹光管係Martial Raysse嘅代表作  

![](https://c1.staticflickr.com/1/832/27080206227_685894480f_z.jpg)

**Claude Gilli**嘅《還願物》系列  
拼湊式嘅作品  

![](https://c1.staticflickr.com/1/869/41050818625_e073e2fee6_z.jpg)

進入第二部分  
右邊呢有啲好熟悉嘅罐頭呀  
**Can Expansion**係1969年嘅作品  
－ **César and Martial Raysse**  
  
不過係唔同嘅（每件藝術品都獨一無二㗎啦）  
呢個睇落一模一樣嘅罐頭  
但罐裡面啲膠其實係手工嘢  
舊舊都唔一樣嘅  
就好似人咁，睇落相似但內裡獨特  

![](https://c1.staticflickr.com/1/864/41050817975_6faba1450f_z.jpg)

**Compression of 6mm copper tubes, 1966**  
－ **César**  
將生活上嘅銅管壓倒佢心目中嘅形象  

![](https://c1.staticflickr.com/1/979/41050817465_1d2ac8bcc1_z.jpg)

仲有唔同合併瓦解再組裝嘅作品  

![](https://c1.staticflickr.com/1/829/41050816785_eab2afa31d_z.jpg)

由生活中隨手拎嘅嘢而成  
呢啲係鋪路嘅蠟青  

![](https://c1.staticflickr.com/1/978/41050985475_c720a161c7_z.jpg)

繼續第二部分中嘅Destruction (破壞)系列  
有熨燶；有用槍射穿  

![](https://c1.staticflickr.com/1/974/41949991361_a92a0ba3e0_z.jpg)

當然有物理式解體  

![](https://c1.staticflickr.com/1/960/41050984895_e4dc6892c2_z.jpg)

破壞嘅同時就係一件藝術品誕生  

![](https://c1.staticflickr.com/1/865/27081462377_b2c29c87e9_z.jpg)

架爛車响展場只係個making of  
樓下就擺咗件真身成品  
而相比結果，個過程先係「藝術作品」  

![](https://c1.staticflickr.com/1/911/27082101077_1f4bb33505_z.jpg)

Section III帶嚟Ben嘅**Laboratory 32、Ben's shop**  
把遮係Ben追問香港雨傘革命後  
為咗呢次展覽而創作，意義...？  

![](https://c1.staticflickr.com/1/956/41906618942_d5ddff7608_z.jpg)

同**Ben懷疑一切畫廊**  

![](https://c1.staticflickr.com/1/978/27082099527_40b3423878_z.jpg)

相比圖同雕塑嘅藝術品  
佢鍾意用文字去完成作品  
而佢個孫話佢自居為哲學家多過藝術家  

![](https://c1.staticflickr.com/1/974/41233118364_b36526809c_z.jpg)

Invention of Gestures  
有激浪派藝術節嘅相（25.7-3.8.1963）  

![](https://c1.staticflickr.com/1/906/41233117624_3844519806_z.jpg)

係行為藝術嘅紀錄  

![](https://c1.staticflickr.com/1/831/41233116894_11323949d4_z.jpg)

當中梗係有激到俾人拉 XD  
（為藝術而「犧牲」？）  

![](https://c1.staticflickr.com/1/952/41052146145_96e0ac3dd5_z.jpg)

將上帝都掉埋...  

![](https://c1.staticflickr.com/1/951/41052144985_7d64a8146c_z.jpg)

IKB色嘅地球儀  

![](https://c1.staticflickr.com/1/868/41907124172_c2733e7412_z.jpg)

可以坐响呢啲由尼斯運嚟嘅凳度慢慢睇  

![](https://c1.staticflickr.com/1/976/28080606768_72642ec97f_z.jpg)

最後一個展區係**Painting called into question**  
  
簡單啲講就係冇畫框畫作  
唔需要有任何局限，最自由嘅作品  
  
  
今次嘅展覽，完全感受到Nice當地嘅海岸蔚藍  
同新寫實主義嘅自由奔放～