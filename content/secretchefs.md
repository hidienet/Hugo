---
title: '[犇] 秘 Secret Chefs'
date: 2020-04-16T21:28:00.000+08:00
draft: false
aliases: [ "/2020/04/secret-chefs.html" ]
tags : [flavor - 行膳積腹, satisfaction - 黃店懲罰日]
---

作為一枚animal lover  
去親近吓佢哋真係無可厚非㗎（心）  

![](/images/secretchefs.jpg)

**秘・燒黑松露吉列牛**  
牛肉以黑松露麵包糠包住  
外面就變得脆脆咁再加搶味嘅黑松露香  
吉列牛係幾得意嘅  
不過個牛味就俾松露味搶咗  
啊！隻楓糖流心蛋好好食！   

![](/images/secretchefs1.jpg)

**秘・朴葉味噌牛肉**  
呢個由生煮到熟都要一段時間  
肚餓就唔好叫佢  
同吉列牛一舊舊嘅唔同  
係大塊啲嘅牛可以撈勻兜埋一堆  
燒過嘅朴葉會微微滲出香氣  
麵豉醬有啲重手可完全沾滿每一片牛  
都唔錯嘅係等食嘅時間長咗啲...  

![](/images/secretchefs2.jpg)

**鐵板安格斯牛**  
Mmm... 以個人口味嚟講  
最原始嘅味道係最好味  
啲肉新鮮嘅話  
就咁直燒已經夠  
根本就唔駛加呢樣嗰樣嘛...  

![](/images/secretchefs3.jpg)

**清酒煮活托托蜆**  
嗰六隻托托蜆大大隻咁已經塞滿個鍋  
清酒味香蜆味更濃郁，正！  

![](/images/secretchefs4.jpg)

個味道都唔錯嘅**章魚小丸子**  

![](/images/secretchefs5.jpg)

**手羽先**  
就算我食得慢擺到最後先食佢  
個炸皮依然係脆嘅，掂喎！
