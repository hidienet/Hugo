---
title: '[馬拉] 蘇媽.蘇媽馬來西亞茶餐室 Kedai Kopi Semua Semua'
date: 2020-01-02T15:29:00.000+08:00
draft: false
aliases: [ "/2020/01/kedai-kopi-semua-semua.html" ]
tags : [flavor - 行膳積腹, flavor - 飲！, enthusiasm - 黃色經濟圈]
---

好掛住响[沙巴過新年](https://hidie.net/sabah5a/)嘅日子啊啊啊啊啊！  

![](/images/semuasemua1.jpg)

香港都有好嘢啦～ 呢間好嘢嚟架（真心大大力推薦！）  
一坐低叫完嘢唔係求其俾無味茶而係滿滿香氣嘅**肉骨茶**  
藥材味足唔會過鹹又有肉味，good  

![](/images/semuasemua2.jpg)

其實唔辣只係諧音叫**辣死你嗎**嘅**Nasi Lemak**椰漿飯  
全盒咁多嘢但係樣樣都唔錯  
蝦片夠香脆辣醬 (this is 辣) 食得出個心機連塊青瓜都新鮮爽脆  

![](/images/semuasemua3.jpg)

**馬來西亞拉茶**   
就係呢隻熟悉嘅味道喇  
平日係唔鍾意飲甜嘢但係拉茶唔甜唔好飲嘅  
何況呢杯又唔係非常甜的說  

![](/images/semuasemua4.jpg)

講甜點都唔夠呢杯**檳城白咖啡**  
但都係呢句啦：唔甜唔好飲  

![](/images/semuasemua5.jpg)

又係諧音叫法：**愛他愛她 Otak Otak** 燒蕉葉魚蓉  

![](/images/semuasemua6.jpg)

魚漿 x 香料 x 蕉葉香氣  
調味調得好，無唔好食嘅理由  

![](/images/semuasemua7.jpg)

**百吉爹肉骨茶 Bak Kut Teh**  
裡頭係**大雜錦**咩都有  
第一次食咁多奇怪料嘅肉骨茶簡直係開拓新世界哈哈哈  
然而個味唔會怪怪的都唔錯但係會太飽  

![](/images/semuasemua8.jpg)

本身都有配老油條同響鈴 (打邊爐?)  

![](/images/semuasemua9.jpg)

但係都習慣會要多份油炸鬼啦  
反正有得無限添飲肉骨茶，實浸得晒嚟食嘅  
  
  
呃！好飽飽啊（嗝～）
