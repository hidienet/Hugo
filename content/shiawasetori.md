---
title: '[串] 幸福鳥'
date: 2021-03-14T18:00:00.000+08:00
draft: false
images: ["/images/shiawasetori.jpg"]
tags : [flavor - 行膳積腹, satisfaction - 黃店懲罰日]
---

有好嘢食，今次真係做隻幸福鳥～  

![](/images/shiawasetori1.jpg)

「とりあえず、生で」（總之先嚟杯生啤）   
都係基本盤[Suntory ザ・プレミアム・モルツ](https://hidie.net/suntorypremium/)  
同埋甜甜唔會苦嘅[Suntory ザ・プレミアム・モルツ〈黒〉](https://hidie.net/suntoryblack/)黑啤啦  

![](/images/shiawasetori2.jpg)

**甘醋冷番茄**  
佐酒嘅開胃小食  
酸甜鮮爽，又靚又好味（超讚）  

![](/images/shiawasetori3.jpg)

**喜之次一夜干**  
menu見到有喜之次係唔會唔叫囉  
呢隻魚啲肉彈牙又香自己本身個味  
一夜干係會有微微鹹味  
但係又令個魚味更提鮮喎，完美～  

![](/images/shiawasetori4.jpg)

**幸福鳥 免治軟骨雞肉串燒 汁燒**  
嚟幸福鳥當然要食雞串  
呢串一咬落去就爆肉汁好好味  
啲雞軟骨响裡面所以勁好咬，呵呵    

![](/images/shiawasetori5.jpg)

**華味鳥雞尾 | 活鰻**  
喂呀有燒雞pat pat呢啲咁香口嘅嘢喎  
外脆內爆油花咁點會唔好食呀？  
見到鰻魚，唔食就唔係我啦哈哈  
燒鰻魚係永遠都無得輸嘅嘢  
白燒... 新鮮就決定到一切！  

![](/images/shiawasetori6.jpg)

**牛脷串**  
又係响menu見到又唔會賴低佢嘅嘢  
牛脷呢家嘢真係好有魅力㗎嘛  
外面微微焦脆裡面juicy，點可以唔食喎...

![](/images/shiawasetori.jpg)

**華味鳥雞盛合**  
啊！呢間雞串舖嘅雞肉係採用博多嘅華味鳥  
肉質圓潤，相對其他雞無咁濃郁雞味  
然而就有種滑滑同甜味响裡面  
一set雞盛合就試到唔同嘅肉  
鹽燒就最食得出華味鳥本身嘅味道同肉質  

![](/images/shiawasetori7.jpg)

**豆腐**  
燒過嘅腐皮脆脆咁  
就咁鹽燒後加蔥就已經夠晒味  

![](/images/shiawasetori8.jpg)

**飯團**  
一路飲一路食咗幾個鐘竟然仲未夠飽  
不過又已經唔想再隊肉  
食個紫蘇燒飯團就啱啱好  

![](/images/shiawasetori9.jpg)

**沖繩菠蘿**  
美妙嘅串燒ending  
燒菠蘿真係不二之選嘛（滿足滿足）  
