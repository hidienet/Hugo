---
title: '[食の四国ツアー] Day1：海賊浜焼き 豊丸水産 高松ライオン通店'
date: 2020-03-30T10:14:00.001+08:00
draft: false
aliases: [ "/2020/03/day1.html" ]
tags : [flavor - 行膳積腹, travel - 日本（四国南海道）・ 讚岐香川、阿波徳島、伊予愛媛、土佐高知, flavor - 飲！]
---

晏晝上機嘅好處係唔駛咁早起身  
不過搭完機去到酒店就已經係晚飯時間  
計埋時差好快過咗一日喇...  
  
原本諗住去**手打ちうどん 鶴丸**食咖喱烏冬  
點知做research唔夠全面撞正公休日  
是但啦求其响瓦町見到咩吸引就食咩啦  

![](/images/shikoku1a.jpg)

**海賊浜焼き 豊丸水産 高松ライオン通店**  
呢種屋台風感覺夠晒放鬆隨意  

![](/images/shikoku1a1.jpg)

**鶯宿梅スペシャル お湯割 | ハイボール**  
坐低梗係先嗌嘢飲  
有熱梅酒同highball  
飲啖嘢先慢慢睇menu  

![](/images/shikoku1a2.jpg)

**浜焼き 縞ほっけ 半身**  
嚟得食濱燒嘅地方當然會嗌啦  
條𩸽魚都幾大碌要慢慢燒  

![](/images/shikoku1a3.jpg)

等食期間先搵嘢送酒  
**あん肝**，新鮮唔會腥嘅軟滑鮟鱇魚肝  
（話說响[慶州食過超腥嘅鮟鱇魚](https://hidie.net/busanjj2b/)之後留有極大嘅心理陰影）  

![](/images/shikoku1a4.jpg)

**刺身5点盛り**  
去到海產舖唔食刺身又係會對唔住自己嘅...  
有**タイラギ貝**（帶子）、**鯛**、**鮭**、**鮪**同**魬**（赤鯮/黃牙鯛）勁新鮮好滿足  

![](/images/shikoku1a5.jpg)

一路食一路睇住佢燒熟陣香味飄飄吓  

![](/images/shikoku1a6.jpg)

齋燒魚有啲寡  
叫返盤乜都有嘅**肉焼き盛合せ**先  
牛、鶏、ソーセージ (sausage) 加少少野菜咁  

![](/images/shikoku1a7.jpg)

燒肉盤係另用鐵pan唔係直接網燒嘅  

![](/images/shikoku1a8.jpg)

等燒熟期間又食吓呢度嘅名物鐵罐蒸蠔  
**広島県産 牡蠣のガンガン蒸し**  
超新鮮嘅食材簡單調理就已經好好味  
蠔肉又香又嫩滑，用少少醋吊味就已經完美  

![](/images/shikoku1a0.jpg)

大魚大肉咁哈哈  

![](/images/shikoku1a10.jpg)

條魚得半條但係佢都鬼死咁大  
食完一碌仲有一碌  
啖啖肉咁燒乾水分都依然唔嚡身  
講真，呢度啲魚好過肉好多  
  
有海鮮食有酒飲，呢餐都真係夠晒好歡樂  
作為一個旅程嘅第一餐係一個好開始呢～  
  
{{<shikoku>}}
