---
title: '[食の四国ツアー] Day2：金刀比羅宮'
date: 2020-04-03T10:48:00.001+08:00
draft: false
aliases: [ "/2020/04/day2_3.html" ]
tags : [travel-日本-四國]
---

風雨無阻嘅參拜之路...  
...唔講仲以為我係個非常神心嘅人呢  

![](/images/shikoku2g1.jpg)

**一之坂鳥居**  
start！先嚟113級石級  
（已經落緊微微雨）  

![](/images/shikoku2g2.jpg)

走過一之坂，就見到**琴陵宥常銅像**  

![](/images/shikoku2g3.jpg)

**金刀比羅本教総本部**，係1877年建築  
...行咗三百幾級樓梯  
小不點話唔行，咁就先係呢度擺低佢  
「千山我獨行不必相送」同「會上去買埋你份手信」  

![](/images/shikoku2g4.jpg)

**青銅大燈籠**  
一陣再返嚟接佢  

![](/images/shikoku2g5.jpg)

**大門**  
爬咗365級先到大門  
牌匾「琴平山」係栖川宮熾仁親王書嘅  

![](/images/shikoku2g6.jpg)

**五人百姓**  
由鎌倉時代已經特許响神社境內營業，售賣加美代飴  

![](/images/shikoku2g7.jpg)

**桜馬場**  
啊～～～ 平路啊！  
有150米，春天會兩邊開滿櫻花  

![](/images/shikoku2g8.jpg)

**こんぴら狗 (いぬ)**  
幫主人參拜嘅狗狗  
死咗都有返個像紀念佢  

![](/images/shikoku2g9.jpg)

**桜馬場西詰銅鳥居**  
經過431級石階到達嘅青銅鳥居  

![](/images/shikoku2g10.jpg)

**書院 - 社務所門**  
其實裡面仲有万治2年（1659年）に建立嘅重要文化財**表書院**  
明治10年建造非公開嘅**白書院**  
都係非公開嘅重要文化財**奥書院**  
同埋重要文化財嘅**四脚門**  
不過有啲趕時間，唔兜入去喇  

![](/images/shikoku2g11.jpg)

已經上咗500級，等緊嘅... 繼續係樓梯！  

![](/images/shikoku2g12.jpg)

完成595級，到**祓戸社**  

![](/images/shikoku2g13.jpg)

然後，行咗628級樓梯  
嚟到重要文化財**旭社**  
建於天保8年（1837年）  
係屬於銅瓦葺二層入母屋造建築  

![](/images/shikoku2g14.jpg)

**賢木門**  
本身牌匾係係寫「逆木門」  
但响明治12年（1879年）修葺嘅時候  
嫌棄個「逆」所以改成而家見到嘅「賢木門」  

![](/images/shikoku2g15.jpg)

响652級向上望，就到喇就到喇！  

![](/images/shikoku2g16.jpg)

**御本宮**  
踏過785級石階，終於爬到上嚟喇（感動）  

![](/images/shikoku2g17.jpg)

而家見到嘅係响1878年重建版本  
要搵返佢嘅歷史就要追溯返長寬元年（1163年）喇...  

![](/images/shikoku2g18.jpg)

**神楽殿**  
本殿對面奏樂嘅地方  

![](/images/shikoku2g19.jpg)

**北渡殿**  
連接神社同神社的走廊（御本宮 ↔ 三穂津姫社）  

![](/images/shikoku2g20.jpg)

**神札授与所**  
就係特登走上嚟買呢個金黃色嘅[幸福の黄色いお守り](https://hidie.net/shikokukotohira/)  

![](/images/shikoku2g21.jpg)

1874年建成嘅**御炊舎**  

![](/images/shikoku2g22.jpg)

**三穂津姫社**  
於1876年建成，有齊本殿、中殿同拜殿  
（好很大雨啊啊啊）  

![](/images/shikoku2g23.jpg)

**絵馬殿**  
金刀比羅宮作為供奉海上交通之守護神嘅神社  
呢度嘅絵馬多為祈願航海安全啊  

![](/images/shikoku2g24.jpg)

大雨到連隻**銅馬**都變成水馬喇（誤）  

![](/images/shikoku2g25.jpg)

**緑黛殿**  
新嘢嚟嘅，2004年5月竣工  
獲得村野藤吾賞同日本芸術院賞嘅獎項  

![](/images/shikoku2g26.jpg)

太大雨兼算完成任務（買嘢）  
唔上一共1368級去嘅**奧社**喇  

![](/images/shikoku2g27.jpg)

由**下向道**落返去  

![](/images/shikoku2g28.jpg)

**大山祇神社**  
樹蔭加大陰天，好暗...  

![](/images/shikoku2g29.jpg)

好喇落去湊返小不點先！  
  
  
{{<shikoku>}}
  
