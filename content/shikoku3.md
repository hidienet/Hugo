---
title: '[食の四国ツアー] Day3：香川（高松）↔ 徳島（鳴門、徳島）'
date: 2017-08-23T09:31:00.001+08:00
draft: false
aliases: [ "/2017/08/day3.html" ]
tags : [travel - 日本（四国南海道）・ 讚岐香川、阿波徳島、伊予愛媛、土佐高知]
---

擒日唔用JR pass都已經周圍去  
嚟緊呢幾日開始用呢張**四國鐵路周遊券**（5日間用）  
就明白咩叫「俾張pass我一定同你用到盡」 XDDD  
  
高松 → 池谷 → [鳴門](https://hidie.net/shikoku3a/)  

![](/images/shikoku3a2.jpg)

同JR有兩個香港人  
落車嗰陣膽粗粗咁問一唔一齊share的士  
雖然佢哋第一句係「原來你哋係香港人嚟㗎？」  
而結果當然都齊齊搭啦  
一齊share的士係平過同快過搭express bus嘛...  

![](/images/shikoku3b.jpg)

不過一早就去到未有渦潮睇嘅  
食住等啦 @[うづ乃家 鯛魚飯](https://hidie.net/shikoku3b/)  
去鳴門唔係唔食**鳴門鯛**呀化？  
呢間餐廳仲要對正正條**大鳴門橋**  
天氣好好呀，食魚食景都咁正～  

![](/images/shikoku3c8.jpg)

食飽飽行吓就冇咁眼瞓嘅 @[相ヶ浜](https://hidie.net/shikoku3c/)  

![](/images/shikoku3d.jpg)

[鳴門金時 焼き芋](https://hidie.net/shikoku3d/)  
行吓行吓又食吓嘢咁  
鳴門有鳴門鯛仲有鳴門金時  
即係蕃薯啦  
咁呢度出㗎嘛咪買碌仔食吓囉  
Mmm...  同平時香港買一大包嘅味道冇分別  

![](/images/shikoku3e4.jpg)

行完下面行上面（係呀仲未夠鐘睇嘛）  
响[お茶園展望台](https://hidie.net/shikoku3e/)望返落嚟嘅大鳴門橋同個海  

![](/images/shikoku3f6.jpg)

（**大鳴門橋 渦の道**）  
好喇終於差唔多時間  
可以行入去喇  
太早入嚟真係冇嘢好做又未有嘢睇嘛  

![](/images/shikoku3f.jpg)

特特特登搭咁耐車就係要嚟睇[鳴門の渦潮](https://hidie.net/shikoku3f/)  
然而只係得小潮㖭咋  
校啱時間入嚟都叫睇到吓咁囉  
而且慳返唔駛再坐船落去睇近景  
OK啦～ 好過冇，滿足㗎喇  
  
睇完就搭巴士去**徳島**  

![](/images/shikoku3g.jpg)

响[阿波おどり会館](https://hidie.net/shikoku3g/)兜咗個圈  
加上**眉山ロープウェイ**閂咗  
咁冇咩需要留戀搵嘢食好過啦  

![](/images/shikoku3h.jpg)

食個late tea @[ラーメン東大](https://hidie.net/shikoku3h/)  
徳島ラーメン就係味道濃郁  
加埋隻生蛋就更更更香  

![](/images/shikoku3i.jpg)

chur完碗麵再行兩行就食晚餐@[一鴻](https://hidie.net/shikoku3i/)（哈哈哈）   
响徳島係要必定要食**阿波尾鶏**嘅  
呢隻就唔同擒日嗰隻  
擒日嘅係好有𡁻頭嘅韌雞  
今日就係肉嫩但雞味依然嗰種  
呢餐呢係之前上網訂定嘅コース  
所以好多嘢食好飽（撐撐撐）  
  
![](/images/shikoku3i10.jpg)  
  
最後由德島返**栗林**再行返酒店覺覺豬    
遠征完聽日再進擊啲帶行李移動！！！  
  

{{<shikoku>}}
  
