---
title: '[食の四国ツアー] Day3：大鳴門橋 渦の道 - 鳴門の渦潮'
date: 2020-04-10T11:32:00.001+08:00
draft: false
aliases: [ "/2020/04/day3_10.html" ]
tags : [travel - 日本（四国南海道）・ 讚岐香川、阿波徳島、伊予愛媛、土佐高知]
---

終於終於可以「來擁抱著我 形成漩渦」喇～  
(...chimagun！畀瀨戶內海"擁抱"實死得啦！！！)  

![](/images/shikoku3f1.jpg)

**大鳴門橋遊歩道 渦の道**  

![](/images/shikoku3f2.jpg)

要睇渦潮就要坐足功課  
例如每日幾點先睇到  
因為本身唔係住徳島係由高松穿州過省  
知道朝早9點10分嗰場冇可能睇得到  
唯有睇晏晝3點嘅小潮啦  
前一後一（個鐘）都會睇到個形成  
終於hea到2點鬆啲，慢慢行入去  

![](/images/shikoku3f3.jpg)

買飛入場嗰陣  
職員同我講可以拎單張  
就帶咗我過去拎  
然後我拎起咗一張日文嘅一張繁體字嘅  
個職員見到就衝過嚟  
「啊唔好意思以為你係日本人」  
咁當然愕然嘅我話冇所謂啦（再話自己係香港嚟嘅）  
然後佢就送咗呢兩張postcard連紙鶴仔畀我  
話外國遊客先有㗎  
  
哎吔，今日發生咩事[香港人](https://www.hidie.net/2020/04/day3.html)同日本人都唔覺得我係外國遊客嘅？？？  

![](/images/shikoku3f4.jpg)

頂頭係行車橋  
每逢大車行過都會隆隆聲  
不過海水啲聲都唔弱  
加上強勁對流海風嘅聲  
好嘈啦總之就係  

![](/images/shikoku3f5.jpg)

天氣好好，一望無際嘅**太平洋**景  
飛島同後面鳴門市地方都睇得好清楚  

![](/images/shikoku3f6.jpg)

成條可行人嘅步道共長45米  
話長唔長話短一定唔算短  

![](/images/shikoku3f7.jpg)

呃呃呃，行到盡頭見到再遠處有渦仔喇！  

![](/images/shikoku3f8.jpg)

**渦の道展望室**  
然而要俯瞰啲漩渦就要响呢啲地下窗度睇  

![](/images/shikoku3f9.jpg)

不過就要隔住塊鋼筋格仔玻璃睇啦  

![](/images/shikoku3f10.jpg)

轉緊喇轉緊喇  

![](/images/shikoku3f.jpg)

**鳴門の渦潮**  
等咁耐就係等睇呢個「渦卷鳴門肚臍」XDDD  

![](/images/shikoku3f11.jpg)

只係得小潮㖭咋  

![](/images/shikoku3f12.jpg)

校啱時間入嚟都叫睇到吓咁囉  

![](/images/shikoku3f13.jpg)

而且慳返唔駛再坐船落去睇近景  

![](/images/shikoku3f14.jpg)

OK啦～ 好過冇，滿足㗎喇  

![](/images/shikoku3f15.jpg)

加上海峽响兩個海嘅中間（瀨戶內海 x 太平洋）  
條行人步道係鐵籠咁  
好L大風，吹到頭都甩又極級凍嗰種  

![](/images/shikoku3f16.jpg)

响度睇到幾耐  

![](/images/shikoku3f17.jpg)

都算係一種能耐  

![](/images/shikoku3f18.jpg)

見到咁巨大嘅水撞水嘅力量  
就更顯得人類嘅渺小  

![](/images/shikoku3f19.jpg)

好，睇完渦潮  
搭巴士去德島嘅德島！  
  
  
{{<shikoku>}}
  
