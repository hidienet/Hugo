---
title: '[食の四国ツアー] Day4：栗林公園'
date: 2020-04-14T15:22:00.001+08:00
draft: false
aliases: [ "/2020/04/day4_14.html" ]
tags : [travel - 日本（四国南海道）・ 讚岐香川、阿波徳島、伊予愛媛、土佐高知]
---

食飽就入呢個有四百年歷史  
（日本）國家指定特別名勝嘅**栗林公園**行個圈喇  

![](/images/shikoku4b.jpg)

公園依山而建，總面積約75公頃  
平地面積約16公頃  

![](/images/shikoku4b1.jpg)

經過**常磐橋**  

![](/images/shikoku4b2.jpg)

就到**東門**入口  

![](/images/shikoku4b3.jpg)

逗留時間唔多，南北路線只可擇一  
所以揀咗**南庭環遊路線**  

![](/images/shikoku4b4.jpg)

雖然公園個名叫「栗林」  
但實際上庭院都係由**松樹**組成  
公園中大約有千四顆松樹  
其中約一千顆係由匠人親手修剪  
到現在大概過咗三百年  
呢啲親手修剪嘅松樹已經整到好似盆栽咁靚  

![](/images/shikoku4b5.jpg)

公園嘅起源响16世紀後半  
係由當地顯貴佐藤氏响西南地區（小普陀附近）做嘅別墅花園  
以**紫雲山**為背景係响1625年左右  
當時贊岐國嘅領主生駒高俊响南湖一帶造園  

![](/images/shikoku4b6.jpg)

就建成咗而家睇到嘅栗林公園原形  

![](/images/shikoku4b7.jpg)

**讃岐民芸館**  
如其名，裡面放咗讚岐地方嘅陶器木工品漆器等等  

![](/images/shikoku4b8.jpg)

好大棵**雪松**  
樹後嘅右面係展示香川產物嘅**商工奨励館**  
同左邊嘅意大利餐廳 ↓↓↓  

![](/images/shikoku4b9.jpg)

**Garden Cafe Ritsurin | ガーデンカフェ 栗林**  

![](/images/shikoku4b10.jpg)

右邊係90年前皇室同英國國王愛德華八世種嘅**お手植松**  

![](/images/shikoku4b11.jpg)

而另一邊係以110舊石頭組合成龜形嘅**鶴亀松**  

![](/images/shikoku4b12.jpg)

偏離少少南庭路線  
行吓另一條路睇吓先  

![](/images/shikoku4b13.jpg)

**芙蓉沼**  
哈哈哈呢個天氣啲蓮花嘛...  

![](/images/shikoku4b14.jpg)

冇咩水流嘅**潺湲池**  

![](/images/shikoku4b15.jpg)

返返轉頭條南庭路線先  

![](/images/shikoku4b16.jpg)

响**箱松**同**屏風松**望出去  
就係公園六戶之一嘅**北湖**  

![](/images/shikoku4b17.jpg)

**南梅林**  

![](/images/shikoku4b18.jpg)

呢個area嘅梅花都開門晒  

![](/images/shikoku4b19.jpg)

紅噹噹嘅**梅林橋**  

![](/images/shikoku4b20.jpg)

繼續行  

![](/images/shikoku4b21.jpg)

穿過**日暮亭**後  

![](/images/shikoku4b22.jpg)

**西湖** & **赤壁**  

![](/images/shikoku4b23.jpg)

**掬月亭**  

![](/images/shikoku4b24.jpg)

引用唐詩中「掬水月在手」嘅茶室  

![](/images/shikoku4b25.jpg)

**南湖**  
湖嘅面積約7900平方米  

![](/images/shikoku4b26.jpg)

湖面有杜鵑嶼、楓嶼同天女嶼三個小島  

![](/images/shikoku4b27.jpg)

靚景！  

![](/images/shikoku4b28.jpg)

**和船**  
只去南湖嘅達官貴人式遊船  

![](/images/shikoku4b29.jpg)

我呢啲平民用步行方式遊覽就OK喇  

![](/images/shikoku4b30.jpg)

偃月橋下，肥嘟嘟嘅鯉魚們游嚟游去  
（[雲南嗰啲](https://hidie.net/yunnan3b/)唔游水㗎哈哈）  

![](/images/shikoku4b31.jpg)

木造嘅**偃月橋**  

![](/images/shikoku4b32.jpg)

**吹上**  
成個公園嘅水源地  
園内嘅湖水全部由呢度流出  

![](/images/shikoku4b33.jpg)

400年前係河流嘅河床  
因此底流水多從未枯竭過  

![](/images/shikoku4b34.jpg)

向假山**飛来峰**進發  

![](/images/shikoku4b35.jpg)

以紫雲山爲背景嘅掬月亭  
加埋偃月橋小島等  

![](/images/shikoku4b36.jpg)

南湖全景盡收眼底  

![](/images/shikoku4b37.jpg)

係栗林公園中嘅最佳眺望台  

![](/images/shikoku4b38.jpg)

前往**芙蓉峰**  

![](/images/shikoku4b39.jpg)

個景係**北湖**加**梅林橋**  

![](/images/shikoku4b40.jpg)

差唔多行咗一圈啦  

![](/images/shikoku4b41.jpg)

**かがわ物産館 栗林庵**  
買嘢嘅地方  

![](/images/shikoku4b42.jpg)

差**北門**太遠兜唔到冇印仔  
九個去到八個都唔錯啊  

![](/images/shikoku4b43.jpg)

齋行一圈大概一粒鐘度啦  
仲要係唔係詳細睇嗰種  
可以嚟多次嘅話真係想慢慢行  
不過無計啦要走喇（淚目）  
  
{{<shikoku>}}
  
