---
title: '[食の四国ツアー] Day4：道後温泉駅、坊っちゃん列車、坊っちゃんカラクリ時計、道後商店街'
date: 2020-04-17T15:53:00.001+08:00
draft: false
aliases: [ "/2020/04/day4_46.html" ]
tags : [travel-日本-四國, satisfaction - 搭條鐵]
---

食飽就嚟松山之中最重要嘅地方：**道後温泉**  

![](/images/shikoku4h1.jpg)

**道後温泉駅**  
架路面電車JR pass包埋嘅  
個站於1895年開業  
1911年要改闊軌距就起第二代站舍  
而家呢個係1986年落成嘅第三代站舍  
部分材料都係用第二代嘅  
個外型都係仿照第二代重新設計  

![](/images/shikoku4h.jpg)

**坊っちゃん列車**  
响溫泉站隔離條路軌泊咗呢架「少爺列車」  
《少爺》(坊っちゃん)係夏目漱石嘅小說  
小說主角坐嘅「像火柴盒般的火車」前往四國松山嘅中學  
所講嘅就係當時伊予鐵道所採用嘅列車  
呢架係蒸氣機車頭再複製後改為柴油引擎推動嘅  
佢仲運行緊㗎但係一日唔係得好多班  
要遇到佢都唔易呢～  

![](/images/shikoku4h2.jpg)

**坊っちゃんカラクリ時計**  
都係同「少爺」有關嘅少爺機關鐘  
响1994年即係道後温泉本館建設100年周年嗰陣嘅其中一樣紀念品  
個鐘會响唔同時間報時播歌  
（「この街で」、「伊予万歳」、「坊っちゃんのテーマ」同「子守歌風伊予節」）  
播歌嘅同時會鐘門大開  
少爺啲情節公仔會郁郁吓  
鍾嘅右邊仲有個好受歡迎嘅足湯  

![](/images/shikoku4h3.jpg)

**道後商店街**  
唔係好夜商店街啲舖仲開緊可以行吓...  
  

{{<shikoku>}}
  
