---
title: '[食の四国ツアー] Day5：愛媛（松山、宇和島）'
date: 2017-08-25T09:15:00.001+08:00
draft: false
aliases: [ "/2017/08/day5.html" ]
tags : [travel - 日本（四国南海道）・ 讚岐香川、阿波徳島、伊予愛媛、土佐高知]
---

早睡早起身體好  
日吃夜吃做得到（握拳）  
  
繼續用JR pass四圍去（勝山町 → 松山駅前）  

![](/images/shikoku5a.jpg)

出發前响JR松山駅買嘢食  
@[安岡蒲鉾](https://hidie.net/shikoku5a/)，宇和島名產**手造りじゃこ天**  
熱辣辣魚味重又彈彈牙  
雖然而家就即刻走去宇和島  
不過襯新鮮食真係唔等得食咗一陣去到再食過囉  

![](/images/shikoku5b.jpg)

校啱時間又有得坐アンパンマン JR  
呢㗎係[宇和海アンパンマン列車](https://hidie.net/shikoku5b/)  
由紫橙黃三隻顏色車卡組成  
裡面無特別車廂同アンパンマン駅弁  

![](/images/shikoku5b9.jpg)

咁冇呢樣啫都唔會令你失望嘅  
希望在細節之個車飛stamp係アンパンマン（so cute）  

![](/images/shikoku5c5.jpg)

响宇和島落車嗰陣  
仲俾我遇到「宇土線3兄弟」嘅二佬  
[海洋堂ホビートレイン](https://hidie.net/shikoku5c/)  
今個旅程遇唔啱搭呢3兄弟  
（首選アンパンマン列車 x 行程需要總和）  
居然搭唔到都見到其中一架  
有呢種bonus都幾興奮㗎  

![](/images/shikoku5e5.jpg)

上宇和島城前就先再食少少嘢  
甜嘢可以補充糖分  
加上係期間限定嘅**イチゴ大福**  
點都要食吓嘅  

![](/images/shikoku5e1.jpg)

然而呢間係[一六本舗](https://hidie.net/shikoku5e/)  
因此都會食埋**一六タルト**嘅  

![](/images/shikoku5f.jpg)

飽飽喇，就慢慢行上個[宇和島城](https://hidie.net/shikoku5f/)  
佢都係現存12天守嘅其中一個  
  
嗯～ 係咪覺得個個城都差唔多  
點解要特登嚟宇和島睇咁奇怪呢  
其實嚟宇和島唔係真係為咗睇個城  
好大程度係因為餐與餐之間都要搵啲嘢嚟做吓  
行上矮矮嘅山城就係最好嘅消化活動啫  

[![](/images/shikoku5g5.jpg)

咁行完咪到食晏時間囉 @[ほづみ亭](https://hidie.net/shikoku5g/)  
宇和島特有嘅宇和島式鯛魚飯（**宇和島鯛飯**）  
啲鯛魚係撈埋蛋同醬汁一齊食第二度食唔到  

![](/images/shikoku5g6.jpg)

另一樣愛媛尤其宇和島嘅名物佐妻 （**宇和島さつま飯**）  
擒晚其實响五志喜食過不過味道同質地都唔驚艷  
嚟到最地道嘅宇和島食果然差好遠  
堅香滑同超濃魚味，好食到暈低（跌）  

![](/images/shikoku5h.jpg)

臨上車前再買袋特產[宇和島みかん](https://hidie.net/shikoku5h/)  
唔係好甜少少酸咁好帶新鮮柑橘味  
（啲日本生果好多時都甜得好假）  
當地嘢最吸引係價格超親民，哈  
  
JR：宇和島 → 松山（再行去大手町）  
伊予鉄道：大手町 → 松山市  

![](/images/shikoku5i1.jpg)

再上埋呢個[大観覧車くるりん](https://hidie.net/shikoku5i/)嘅**摩天輪**  
全部都係JR pass包晒  
本身對摩天輪冇乜迷戀嘅感覺  
咁既然免費又有時間剩  
搭吓百貨公司頂樓嘅摩天輪睇吓個松山景都唔錯吖  
  
差唔多日落晒又移動  
搭伊予鉄道由松山市到**大街道**  

![](/images/shikoku5j.jpg)

[大街道商店街](hhttps://hidie.net/shikoku5j/)  
日落晒梗係唔係嚟行街啦  

![](/images/shikoku5k.jpg)

食晚飯 @[すし丸 本店](https://hidie.net/shikoku5k/)  
响松山唔食**松山鮓**絕對會係遺憾  

![](/images/shikoku5k1.jpg)

仲有仲有，嚟到松山如果miss咗呢隻**道後ビール**  
回望人生就會有種追悔莫及嘅感覺  
完全冇誇張，隻啤酒真係好飲到流出感動嘅眼淚  
（而家打字都仲眼濕濕咁呀該煨）  
  
食到好飽，諗住膽粗粗[夜訪松山城](https://hidie.net/shikoku5l/)  
可惜條路非常之黑，放棄～  
  
又搭伊予鉄道從県庁前到道後公園  
行一陣超市買啲生果準備補充維他命C  
再搭一個站去道後温泉浸溫泉again！  
無計啦個pass包晒就係有車就跳上去㗎喇  

![](/images/shikoku5m.jpg)

[まごころ酪園 - らくれん牛乳](https://hidie.net/shikoku5m/)  
舒舒服服咁浸完  
扮吓當地人飲返樽牛奶先  
香濃厚滑好好味呢  
  
殊不知快樂不知時日過  
逛吓逛吓條**道後ハイカラ通り**  
逛到尾班電車say goodnight  
要行廿零卅分鐘返酒店㖭  

![](/images/shikoku5n.jpg)

[あかまつ農園 イチゴ](https://hidie.net/shikoku5n/)  
好彩邊行邊有超甜嘅士多啤梨陪住  
條街冇人咁滯行住食都唔覺眼嘅  
都係愛媛県產㗎～  
  
  
行夠食夠浸夠  
好好地瞓返覺先  
聽朝又嚟個大遷徙 (wakakakaakakaa)  
  
{{<shikoku>}}
