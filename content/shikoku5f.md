---
title: '[食の四国ツアー] Day5：宇和島城'
date: 2020-04-22T15:37:00.001+08:00
draft: false
aliases: [ "/2020/04/day5_9.html" ]
tags : [travel - 日本（四国南海道）・ 讚岐香川、阿波徳島、伊予愛媛、土佐高知]
---

飽飽喇，就慢慢行上個**宇和島城**  

![](/images/shikoku5f.jpg)

佢都係現存12天守嘅其中一個  
亦係日本100名城之一  

![](/images/shikoku5f1.jpg)

一六本舗對面就係城山北側嘅登城口  
登城口處有桑折氏武士嘅長屋門：**桑折氏武家長屋門**  
於1952 年由桑折氏捐畀宇和島市，移築响度  
（桑折氏係同伊達家有親戚關係嘅名門門第呢）  

![](/images/shikoku5f2.jpg)

沿著石牆向上行  

![](/images/shikoku5f3.jpg)

响入口準備上山之際  
更亭個伯伯千叮萬囑叫唔好由呢條路上  
陡峭嘅石階佈滿住青苔  
之前仲落過雨，濕㗎喎實跣到碌落山  

![](/images/shikoku5f4.jpg)

所以就算另一條路係要兜遠好多  
都會揀呢條安全好多嘅  

![](/images/shikoku5f5.jpg)

一直無拆過無被破壞過嘅**石垣**  
咁就屹立咗幾百年喇  

![](/images/shikoku5f6.jpg)

只係海拔74米，話咁快就見到登頂（本丸）嘅曙光  

![](/images/shikoku5f7.jpg)

**宇和島城**  
除咗係現存12天守嘅其中一個  
仲係国重要文化財（天守）同国史跡  
毫無疑問為和島市嘅象徵  

![](/images/shikoku5f8.jpg)

天守隔離一片粉紅  

![](/images/shikoku5f9.jpg)

開花～  

![](/images/shikoku5f10.jpg)

天守面朝**宇和島灣**  

![](/images/shikoku5f11.jpg)

當初（1601年）築城名手藤堂高虎係建造比三重天守更高嘅天守  
（戰國時代三大築城名人之一，另外兩人係黑田官兵衛同加藤清正）  
1662-1671年伊達宗利進行修改為而家見到嘅3重3階天守  
不過為咗靚，就忽略戰爭時期嘅設計  
呢個城係無設落石嘅狹間嘅（笑）  

![](/images/shikoku5f12.jpg)

成個山頭有大概450種植物  
仲有啲會係有三四百年歷史  

![](/images/shikoku5f13.jpg)

响另一邊落山，就會到宇和島市文化財：**上り立ち門** @南側登城口城門  
個銅像係**児島惟謙銅像**  
佢係明治時代嘅日本司法官、政治家  
  
嗯～ 係咪覺得個個城都差唔多  
點解要特登嚟宇和島睇咁奇怪？  
其實嚟宇和島唔係真係為咗睇個城啦  
好大程度係因為餐與餐之間都要搵啲嘢嚟做吓  
行上矮矮嘅山城就係最好嘅消化活動嘞（嘻）  
  
{{<shikoku>}}
