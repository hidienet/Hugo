---
title: '[食の四国ツアー] Day5：すし丸 本店 - 松山御膳 松山鮓、道後ビール'
date: 2020-04-25T12:07:00.001+08:00
draft: false
aliases: [ "/2020/04/day5_25.html" ]
tags : [flavor - 行膳積腹, travel - 日本（四国南海道）・ 讚岐香川、阿波徳島、伊予愛媛、土佐高知, flavor - 飲！]
---

响松山，唔食松山鮓絕對會係遺憾  

![](/images/shikoku5k.jpg)

所以去咗昭和23年開業嘅老店**すし丸**食  

![](/images/shikoku5k1.jpg)

also，嚟松山但miss咗呢隻**道後ビール**  
回望人生就會有種追悔莫及嘅感覺  
完全冇誇張，隻啤酒真係好飲到流出感動嘅眼淚  
（而家打字都仲眼濕濕咁呀該煨）  

![](/images/shikoku5k2.jpg)

**松山御膳**  
一次過將伊予嘅味道吞落肚  
**付出し**：麵豉醬矮瓜，味道簡單純粹  
**お造り** ：**久万高原手造りこんにゃく**，鄉土蒟蒻腍諗韌韌咁幾得意  
**揚げ物**：**松山じゃこ天**，即係[今朝食](https://hidie.net/shikoku5a/)嘅迷你版魚仔魚肉餅  

![](/images/shikoku5k3.jpg)

**松山鮓**  
食住偉大人物子規・漱石・虚子等人嘅鍾愛食物  
有魚啦蛋絲舖住嘅酒飯  
yes！係「酒飯」唔係「醋飯」所以更好食！  

![](/images/shikoku5k4.jpg)

**鯛そうめん**  
都幾飽吓不過呢碗鯛魚素面好鮮味嘛...  
（唔算好好麵嘅我幫襯吓之後forward咗畀鍾意食麵嘅小不點）  

![](/images/shikoku5k5.jpg)

冬季限定：**ぬく寿司セット（特大茶碗蒸し付）**  

![](/images/shikoku5k6.jpg)

**ぬく寿司**  
有唔同海鮮嘅四方盒蒸壽司  
海鮮精華入晒落啲飯到勁鮮甜呢  

![](/images/shikoku5k7.jpg)

**特大茶碗蒸**  
根本就係「湯碗蒸」啦～  
不過大時大，裡面啲蛋係嫩嫩滑嘅  

![](/images/shikoku5k8.jpg)

食到好飽未浸得溫泉住  
要搵啲地方行吓消化吓先得（嗝）  
  
{{<shikoku>}}
