---
title: '[食の四国ツアー] Day6：高知城'
date: 2020-05-04T10:11:00.001+08:00
draft: false
aliases: [ "/2020/05/day6_4.html" ]
tags : [travel-日本-四國]
---

諗住無無聊聊就咁四圍行啦  

![](/images/shikoku6i.jpg)

點知一去就去咗最就近嘅**高知城**  
又係日本12座現存天守之一  
冇錯！12座之中我呢次旅程就去咗4個  
（亦係日本100名城）  
四国裡面有嘅都去晒  
其實唔係特登嚟睇呢啲城嘅  
正如之前去宇和島城嗰陣話齋  
食嘢同食嘢之間都要搵啲嘢做吓  
講返高知城，除咗天守  
呢度連追手門、詰門等都仲係江戶時代嘅建築  
仲係唯一可以响現存追手門睇到現存天守嘅城郭  

![](/images/shikoku6i1.jpg)

**山内一豊像**  
慶長6年（1601年）嘅第一位居城者  
入城前有佢嘅青銅像係必然嘅事啦  

![](/images/shikoku6i2.jpg)

**高知城 追手門（重要文化財）**  
櫓門、入母屋造、本瓦葺都係當時產物  
於寛文4年（1664年）重建  
享保12年（1727年）嘅大火時會冇事  
再响享和元年（1801年）大維修後就保存到而家咁  

![](/images/shikoku6i3.jpg)

一早見到上面嘅本丸， 同右下嘅**板垣退助像**  
佢係自由民権運動の父啊～  

![](/images/shikoku6i4.jpg)

**石樋**  
高知雨水多，所以石垣上會見到呢啲一支支嘅石樋for排水用  

![](/images/shikoku6i5.jpg)

佢嘅上面就係呢啲排水溝  
用容易清掃嘅坑一嘢掃落去就OK方便  

![](/images/shikoku6i6.jpg)

**山内一豊妻千代の像**  
元城主個老婆，佢老竇係代郡上八幡城主遠藤盛数  
不過佢三歲死老竇，老母再婚但係戰敗流亡  
冇咩所謂啦佢自己同服務信長、秀吉、家康嘅山内一豊响埋一齊  
唔止只係老婆咁簡單，聽講响土佐24万石嘅大名中就係有佢嘅功勞啊！  

![](/images/shikoku6i7.jpg)

**高知城 三ノ丸跡石垣**  
佢嘅上面係三ノ丸御殿  

![](/images/shikoku6i8.jpg)

成個城睇落規模唔算大  

![](/images/shikoku6i9.jpg)

健行一吓就上到本丸天守  

![](/images/shikoku6i10.jpg)

又曬又冇得遮蔭  

![](/images/shikoku6i11.jpg)

係咁意行吓就好喇  

![](/images/shikoku6i12.jpg)

好在唔駛好耐就上到嚟  

![](/images/shikoku6i13.jpg)

天守 & 本丸  
今次都係唔入天守嘅  

![](/images/shikoku6i14.jpg)

**天守（重要文化財）** 外観4重（内部3層6階）嘅望楼型天守  

![](/images/shikoku6i15.jpg)

好熱好曬啊，話咁快兜一轉就返落去喇

![](/images/shikoku6i16.jpg)

**天然護城河**一條行呢度清涼好多呢...  
去搵食先！ 

  
{{<shikoku>}}
