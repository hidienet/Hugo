---
title: '[食の四国ツアー] Day7：高知（高知、中村、須崎）'
date: 2017-08-29T09:27:00.013+08:00
draft: false
aliases: [ "/2017/08/day7.html" ]
tags : [travel-日本-四國]
---

高知係アンパンマン嘅故鄉  
所以周圍都有佢嘅嘢  

![](/images/shikoku7a.jpg)

連行條街都有佢哋嘅[石凳](https://hidie.net/shikoku7a/)  

![](/images/shikoku7c.jpg)

[くじら列車](https://hidie.net/shikoku7c/)  
好得意呢，不過唔係坐呢架  
完全反方向呀影低佢都好  
  
高知 → [中村](https://hidie.net/shikoku7e/)  
  
無巴士嘅情況下，根據google map  
行路就53分鐘；搭車7分鐘  

![](/images/shikoku7e3.jpg)

好啦，坐的士啦（又）  
  
四万十川被譽為「日本最後的清流」  
水質堪稱無污染嘅清澈  
唔識踩單車嘅我  
冇得用最近距離親身體驗條河  
唯有將佢哋最好嘅嘢食！落！肚！  

![](/images/shikoku7f.jpg)

仲要係[天然うなぎ ＠四万十屋](https://hidie.net/shikoku7f/)  
真係得呢度會有㗎咋～  
除咗叫蒲焼仲嗌咗個更特別 & 原味嘅蒸籠  
鍾意食鰻魚嘅話一生人一定要嚟食一次！  
  
响**四万十屋**の特産品売場行吓買少少嘢  
然後拜託店家call的士出返去  

![](/images/shikoku7g1.jpg)

係呀，[的士出入](https://hidie.net/shikoku7g/)呀幾咁豪氣（肉赤赤）  

![](/images/shikoku7g.jpg)

冇得踩單車親近條四万十川  
就咁响呢個角度睇啦  
睇得到嘅藍；聞得到嘅清新空氣  
(同[Pinhão](https://hidie.net/portugal8a/)嘅一樣咁fresh)  

![](/images/shikoku7h.jpg)

[四万十百年ぶしゅかんドリンク](https://hidie.net/shikoku7h/)  
日頭晌頭殼頂熱一熱  
飲呢度出產嘅果汁  
酸酸甜甜甜甜酸酸咁幾好味

![](/images/shikoku7i3.jpg)

慢慢經過四万十川其中一條支流後  
（極力將啲無比清新嘅空氣吸入個肺度！）

![](/images/shikoku7i.jpg)

去浸溫泉 @[四万十温泉平和な湯](https://hidie.net/shikoku7i/)  
呢個時間得小貓三四隻  
浸到差啲唔知時日過

![](/images/shikoku7k.jpg)

唔走唔得啦我又要搭アンパンマン列車喇哈哈哈  
呢架係[土讃線アンパンマン列車 グリーン](https://hidie.net/shikoku7k/)  
仲係有アンパンマン車廂㗎呢（興奮）

![](/images/shikoku7j.jpg)

靠站對面係[土佐くろしお鉄道8000形（四万十町仕様）](https://hidie.net/shikoku7j/)  
河水清清又有魚，好可愛～  
  
去中村嗰陣有兩個香港女仔同車  
佢哋就去踩單車遊四万十川  
其中一個仲要肚屙呢陰功  
（唔好問我點解聽到睇到啦）  
[回程](https://hidie.net/shikoku7l/)都係見到佢哋  
佢哋就直回高知

![](/images/shikoku7m.jpg)

而我呢就响[須崎](https://hidie.net/shikoku7m/)落車...

![](/images/shikoku7n.jpg)

無計啦，難得兜過都想試多啲嘢  
**鍋焼きラーメン** @[まゆみの店](https://hidie.net/shikoku7n/)  
所謂「試」，當然係指「食」啦  
高知都有呢種麵食嘅  
但都係啦：既然兜過埋嚟食吓囉  
係好食嘅都值得落車一試吖  
  
食完再行吓超市咁啦  
諗住响近啲嘅**土佐新荘駅**上車  
點知係一日裡面無幾班會停呢個站  
唯有死死地氣行返去須崎啦  
google map寫行路23分鐘  
人生路不熟下，差唔多半粒鐘啫都係

![](/images/shikoku7o4.jpg)

搭返JR[返高知](https://hidie.net/shikoku7o/)喇～  
（byebye須崎）  

![](/images/shikoku7p.jpg)

返到高知就食晚餐 @[土佐ノ國 二十四万石](https://hidie.net/shikoku7p/)  
呢個旅程嘅最後一個晚餐喇  
梗係有咁勁食咁勁啦！  
乜都有嘅**皿！鉢！料！理！**  
一次過隊晒成個高知嘅特產，yeah～  
  
  
攰喇要去瞓喇  
聽朝勁早起身  
唔係趕搭飛機  
係要喪行市集  
（殺呀～～～）  
  
{{<shikoku>}}
