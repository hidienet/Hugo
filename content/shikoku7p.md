---
title: '[食の四国ツアー] Day7：土佐ノ國 二十四万石 - 土佐珍味皿鉢'
date: 2020-05-18T15:27:00.085+08:00
draft: false
aliases: [ "/2020/05/day7_31.html" ]
tags : [flavor - 行膳積腹, travel-日本-四國, flavor - 飲！]
---

呢個旅程嘅最後一個晚餐...  

![](/images/shikoku7p.jpg)

梗係有咁勁食咁勁啦 @**土佐ノ國 二十四万石**  
乜都有嘅**皿！鉢！料！理！**  
一次過隊晒成個高知嘅特產，yeah～

![](/images/shikoku7p1.jpg)

**青さのり天／ゴリ唐揚** & **川えび唐揚**  
炸川蝦同海苔  
無計啦[今朝食過超新鮮](https://hidie.net/shikoku7f/)嘅 \
咁就直接被比下去喇...

![](/images/shikoku7p2.jpg)

**鯨竜田揚**  
卡嚓卡嚓嘅調味脆炸鯨魚  
會以為自己食緊炸牛肉 

![](/images/shikoku7p3.jpg)

**のれそれ | 酒盗 | メヒカリ唐揚**  
のれそれ滑溜滑溜嘅鰻魚苗  
酒盗超鹹香，送酒一流！  
メヒカリ唐揚炸魚仔鮮味脆口

![](/images/shikoku7p4.jpg)

**お造り盛り合せ**  
有吞拿魚鯛魚同鯨魚  
話說，吞拿魚未完全解凍，差評（！）  
鯛魚就OK啦，畢竟今次旅程食唔少鯛魚  
所以唔適宜再去比較喇  
要講就講鯨魚，冇濃郁難食嘅味道  
肉質頗韌，頭先同**鯨竜田揚**咁似似地牛肉

![](/images/shikoku7p5.jpg)

細細粒土佐番茄一個  
新鮮清甜，最高！

![](/images/shikoku7p6.jpg)

**藁焼き 鰹のタタキ**  
以乾草燒鰹魚嚟講  
當然係輸比[明神丸](https://hidie.net/shikoku6l/)九千條街  
不過佢呢個加咗醋汁底，食法完全唔同  
配埋佐料，又係另一種美味呢

![](/images/shikoku7p7.jpg)

**チャンバラ**  
海邊嘅新鮮螺係冇唔好食嘅道理

![](/images/shikoku7p8.jpg)

**くじらのサエズリ**  
簡單整熟食原味  
當然唔少得個特製味噌醬  
酸酸甜甜地咁

![](/images/shikoku7p9.jpg)

**サバ姿寿し**  
平日嘅巻き寿司係紫菜包餸料咁  
呢個就調返轉，整！條！鯖魚包飯啲飯

份量太大，[打包拎走](https://hidie.net/shikoku8f/)啦～

![](/images/shikoku7p10.jpg)

配以在地酒：**司牡丹・土佐牡丹酒**  
係創業四百幾年嘅老酒舖  
米味濃香芳郁，凍飲熱飲都OK  
  
攰喇要去瞓喇  
聽朝勁早起身  
唔係趕搭飛機  
係要喪行市集  
（殺呀～～～）

  
{{<shikoku>}}
