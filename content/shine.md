---
title: 'Shine'
date: 2019-06-21T11:03:00.000+08:00
draft: false
aliases: [ "/2019/06/shine.html" ]
tags : [flavor - 行膳積腹, flavor - 飲！]
---

因為懶，所以隨手撳間餐廳嚟試…  

![](https://1.bp.blogspot.com/-fYfhdYaiTG8/XQw-EALEgyI/AAAAAAAALPI/ltVfTk7P5DoWaTxrkEfap-ou5w7P3VSywCLcBGAs/s640/IMG_20190620_191207.jpg)

唔想諗，就篤支有汽嘅酒嚟飲

**Bouvet Brut**

滿滿汽泡嘅Chardonnay  
香氣足入口乾身卻唔會好嚡  
配白肉係好夾嘅…

![](https://1.bp.blogspot.com/-wI-5VhxJB7g/XQw_D2X7WII/AAAAAAAALPQ/ORhFKBm4EYouACrkljb0H6NrWL61NIb_gCLcBGAs/s640/IMG_20190620_183416.jpg)

**日本八爪魚腳配秘制醬汁**  
八爪魚腍身唔韌亦冇雪味  
黑色嘅紫菜醬油味道唔太突出  
而白色芥末泡非常好味  
不過兩者合埋都OK嘅  

![](https://1.bp.blogspot.com/-Eq9FKMnU9Rw/XQw_IpxVGoI/AAAAAAAALPU/82bTQ8V2KEktYNmjUKUGpnWYqjIMSzVRACLcBGAs/s640/IMG_20190620_183945.jpg)

**黃金手工蟹波配菠蘿酸忌廉**  

![](https://1.bp.blogspot.com/-xcwaKQx-eng/XQxAc4YM4_I/AAAAAAAALPg/oepb7vU_n5UYi-u88xY-8GwTLlEC7lIAgCLcBGAs/s640/IMG_20190620_184344.jpg)

大大粒仲要全部都係蟹肉！！！！！  
呢個極！級！好！食！！！  
係由脆脆嘅外層到爆滿鮮甜蟹肉到又酸又甜嘅sour cream都冇可挑剔！  

![](https://1.bp.blogspot.com/-5xy0TZUfbD8/XQxD-tKPZII/AAAAAAAALPo/5nS5OfgEp2MHzcof3YWAY3JuArtFexdxACLcBGAs/s640/IMG_20190620_202437.jpg)

响主菜嘅羊肉同鴨胸之間周旋  
但係個汽酒實在太汽，唔肚餓的說  
因此繼續食小食：**法式鵝肝多士**  
硬脆嘅法包多士主角係熱辣辣鵝肝  
面層係微焦糖青蘋果片  
雖然係啪咗塊膶但一啲都唔漏  
喂呀間嘢啲嘢全部都好咁好食嘅衰鬼？！  

![](https://1.bp.blogspot.com/-LMNvF1NVxos/XQxFScpkUbI/AAAAAAAALPw/1KX7RMTxMs0XTRFzB_mcITes5cc1ZMB1gCLcBGAs/s640/IMG_20190620_211112.jpg)

**Shine Perfectly**  
乜都有嘅甜品盤，仲有金箔！  
橙色嘅mousse好香滑（大拇指）  
莓醬蛋糕啦兩種味嘅macaron們以至新鮮士多啤梨藍莓都好味  
加埋朱古力脆脆成碟嘢有太多款式喇  
生日嘛廚師寫埋字同有蠟燭吹~~~  
  
  
美好嘅人生果然要有好嘢食（&人啦）  
哈哈哈哈哈！