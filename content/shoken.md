---
title: '[丼] 初見 Shoken'
date: 2022-08-31T10:00:00.000+08:00
draft: false
images: ["/images/shoken.jpg"]
tags : [flavor - 行膳積腹, satisfaction - 黃店懲罰日]
---

都係繼續同佢食  
呢間唔係最初畀我揀嗰幾間之一  
不過佢send得過嚟問Do you want this嗰陣  
就知道其實係佢諗過踱過再開口問  
間舖個名幾好聽望啲相又唔伏  
加上任何情況下都係會相信佢嘅選擇啊！  

![](/images/shoken9.jpg)

**初見四式刺身丼配味噌湯**  
－ 三文魚、油甘魚、帶子、甜蝦、玉子、蟹柳  
魚生新鮮又厚切，邊會唔好食呀？  
佢個飯base係有飯料嘅  
唔怕就咁食晒啲刺身個白飯會好寡  

![](/images/shoken1.jpg)

**初見特選海皇蟹刺身丼配味噌湯**  
－ 蔥吞拿魚蓉、蟹肉、蟹膏、海膽、帶子、蟹柳、玉子等  
吞拿魚蓉同蟹膏海膽喎  
完完全全開正我嗰範啱我河車！！！  
（都話佢完全知我點諗㗎啦）  
將香爆嘅嘢集於一身  
唔止係好食，對我嚟講直頭係大滿足  
除咗蟹柳囉分畀佢食啦就咁話哈哈  

![](/images/shoken2.jpg)

**初見壽司拼盆配味噌湯**  
－ 7件特選壽司、玉子、小卷  
食過翻尋味之隔幾日又再嚟食過  
覺得熱嘅佢就食壽司  
睇個樣都知新鮮無咩好挑剔  

![](/images/shoken3.jpg)

**月見牛肉味噌煱配白飯**  
吹完冷氣嘅我有啲凍就食吓火鍋  

![](/images/shoken4.jpg)

除咗刺身係好新鮮；肉品亦然  
肉下面仲有大堆菜啊豆腐啊芋絲啊blablabla  
唔會滯不過堅係好L飽！  

![](/images/shoken7.jpg)

**初見三式刺身丼配味噌湯**  
－ 香蔥三文魚腩蓉、油甘魚蓉、甜蝦、玉子、蟹柳  
隔幾個月又突然走去食  
真係就算平日去都係keep住好嘅水準

![](/images/shoken5.jpg)

**味噌湯 w/是日花茶 - 玫瑰花茶**  
個湯就唔係咩好令人驚艷嘅款式  
但係lunch set湯又唔需要過份高要求  
花茶都係花加熱水咁不過啲花嘅份量都唔少  

![](/images/shoken6.jpg)

**是日花茶 - 菊花茶**  
話明是日花茶當然有唔同  

![](/images/shoken8.jpg)

**凍柚子蜜**  
啊！少有地嗌甜嘢飲仲係糖漿嘢   
不過都okay好飲又有柚子香，唔錯嘅   
  
其實次次望到隔離枱都有人嗌板燒吉列牛  
好想有機會試一次  
可惜我諗已經無再有呢個機會喇...  
有時啲嘢只可以話有遺憾先稱得上完美  
就當安慰吓自己，whatever啦～  
