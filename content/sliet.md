---
title: 'Sliet(スリエット) 体幹を整えるスリッパ | 100均のストレッチスリッパ'
date: 2022-09-18T09:30:00.000+08:00
draft: false
images: ["/images/sliet.jpg"]
tags : [glamorous - 裝身]
---

生完阿B其中一樣衰格咗係姿勢唔好  
搞到寒背肚趷，本身已經唔優美嘅線條更為下滑  
真係要由頭到腳再由腳到返頭搞搞佢...  

![](/images/stretchslipper.jpg)

**ストレッチスリッパ**  
stretch slippers又或者叫ダイエットスリッパ (diet slippers) whatever  
平平地100円店入手貨色  
半隻拖鞋湧泉穴為趷起無後踭款式  
着住佢周屋行練下小腿  
強行令自己條腰伸直  
不過着着吓都覺得幾攰㗎好似真係有伸展吓咁  

![](/images/sliet1.jpg)

**Sliet(スリエット) 体幹を整えるスリッパ**  
晌而家呢個世代  
已經無咗無事出街少破財呢樣嘢  
見到櫻花妹子推薦呢對鞋  
「唔小心」就訂咗對返嚟試吓  

![](/images/sliet.jpg)

個樣似普通舒服啲嘅屋企拖鞋咁  

![](/images/sliet2.jpg)

但魔鬼在細節，佢係自信踭嘅相反  
前面高後面低感覺上違反常理  

![](/images/sliet3.jpg)

因為同100円店嗰對一樣  
都係練吓軀幹收吓下腹屁股小腿咁  

![](/images/sliet4.jpg)

不過最唔同係除咗佢個樣好靚外  
係個舒適度，着落周圍行都好舒服  
個鞋墊軟軟咁好好踩  
係唔覺唔覺偷偷地鍛煉咁  
無好似100円店嗰對好下意識挺直個身都已經挺咗  
可惜唔係完全冇缺點啦  
如果晌香港咁濕熱嘅天氣着  
着個時間太長就會焗腳咗少少  
一係就開冷氣（嘿）再唔係就着返對襪  
又或者，離開濕熱嘅香港（哈）  
咁就對腳爽返啲...  

啊！對鞋呢唔知只係燒到我  
拎返屋企拆盒之後  
賓姐姐見到話好靚然後我話着落好舒服  
畀佢試一試着，跟住叫我幫佢訂返對 XDDD  
