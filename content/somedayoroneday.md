---
title: '中視：想見你 (Someday or One Day)'
date: 2020-03-08T13:00:00.000+08:00
draft: false
aliases: [ "/2020/03/someday-or-one-day.html" ]
tags : [amusement - TV]
---

「許光漢是我的」  

![](/images/somedayoroneday.jpg)

因為睇過太多臺灣妹子寫呢句  
所以就會一會佢睇吓有咩咁特別  
  
然後，完成咗人生中第一套臺灣劇仲要係偶像(?)劇  
話說以前嘅咩[流星花園](https://hidie.net/hanadan/)MVP情人惡作劇之吻花樣少年少女我在墾丁天氣晴命中注定我愛你敗犬女王海派甜心我可能不會愛你必娶女人荼蘼通靈少女blablabla全部都係有聽過冇興趣因而無睇過  
有諗過因為劉以豪去睇《我們不能是朋友》但真係頂唔順呢啲劇情而放棄  
有睇過一兩集《你的孩子不是你的孩子》不過冇睇晒嘅衝動  
都有諗過睇《我們與惡的距離》可惜太沉重都係唔想開頭  
  
講返點解睇晒先：故事完整流暢夠張力唔拖劇唔矯情  
愛情友情親情穿越查案再帶啲中二同搞笑（十三妹！）  
演員表情恰到好處，唔同時空嘅轉換唔突兀  
加上剪接做得好唔會睇起上嚟唔識分時空交錯  
  
但最終，我沒有喜歡上許光漢  
卻不會否認他演這個角色演得非常好  
  
一口氣睇完13集連彩蛋有啲攰（一集成粒鐘呀大佬）  
冇咩我都係去睇返動畫好喇...
