---
title: '香港潑水節 泰國新年市集 @D2 place'
date: 2018-04-06T22:22:00.000+08:00
draft: false
aliases: [ "/2018/04/d2-place_6.html" ]
tags : [flavor - 小食部, lifestyle - 嗨啲的極樂世界]
---

今年嘅香港潑水節同泰國嘅一樣玩三日  
今日呢，就先响市集兜兜吓睇吓有咩食玩買先！  

[![](https://c1.staticflickr.com/1/786/26403566017_b035b70f27_z.jpg)](https://c1.staticflickr.com/1/786/26403566017_b035b70f27_z.jpg)

好似翟道翟形式嘅市集  
唔同之處係有！冷！氣！  
同一直播住好好un嘅泰文歌  

[![](https://c1.staticflickr.com/1/865/26403568147_1954861d38_z.jpg)](https://c1.staticflickr.com/1/865/26403568147_1954861d38_z.jpg)

入到嚟先有盤泰式花藝  
可以隨心浴佛  
（我冇宗教信仰就唔特登玩喇）  

[![](https://c1.staticflickr.com/1/874/26403564347_8e9a55be62_z.jpg)](https://c1.staticflickr.com/1/874/26403564347_8e9a55be62_z.jpg)

而叫得泰國市集  
齋讀字都知呢度嘅嘢都係泰國嘢啦  
有泰國品牌嘅products啦  

[![](https://c1.staticflickr.com/1/808/26403570047_fcb62ccbf9_z.jpg)](https://c1.staticflickr.com/1/808/26403570047_fcb62ccbf9_z.jpg)

又有泰國嘅天然嘢skincare  

[![](https://c1.staticflickr.com/1/886/26403562427_2390903f9c_z.jpg)](https://c1.staticflickr.com/1/886/26403562427_2390903f9c_z.jpg)

呵呵！有**泰國傳統衫**租  

[![](https://c1.staticflickr.com/1/817/26403572887_b22cf27a07_z.jpg)](https://c1.staticflickr.com/1/817/26403572887_b22cf27a07_z.jpg)

可以扮吓地道更應節  
（租衫嘅隔離仲有得化妝！）  

[![](https://c1.staticflickr.com/1/808/40378781935_5167a758c1_z.jpg)](https://c1.staticflickr.com/1/808/40378781935_5167a758c1_z.jpg)

喔！色彩繽紛嘅夏威夷恤  
原來都係泰國喜慶服飾嘅一種  
平平哋買返去，過兩日玩潑水都易着易除啊  

[![](https://c1.staticflickr.com/1/803/41231817942_2284de6540_z.jpg)](https://c1.staticflickr.com/1/803/41231817942_2284de6540_z.jpg)

哎吔，駛唔駛臨急抱佛腳去**學泰文**？（哈）  

[![](https://c1.staticflickr.com/1/890/41275544421_e4cf5f85eb_z.jpg)](https://c1.staticflickr.com/1/890/41275544421_e4cf5f85eb_z.jpg)

整靚咗個樣換完套泰國衫就搵吓食喇  
爆谷平日睇戲就食唔少有咩特別啫？  
佢係冬蔭功味㗎！  
係嘅，如果有心搵出面都有預先包裝嘅賣  
所以呢樹嘅**冬蔭功爆谷**  
係新鮮爆完即加味  
食落真係熱辣辣，仲勁香呢  

[![](https://c1.staticflickr.com/1/816/27402638598_0bebceb00e_z.jpg)](https://c1.staticflickr.com/1/816/27402638598_0bebceb00e_z.jpg)

不過講香，泰國嘅青咖哩就堅香  
呢兜**青咖哩米線**（by 小曼谷）  
滿滿香料雞肉同豬紅  

[![](https://c1.staticflickr.com/1/886/41275548981_b61f980931_z.jpg)](https://c1.staticflickr.com/1/886/41275548981_b61f980931_z.jpg)

最最最緊要係個青咖哩汁  
椰汁香葉辣椒嘅味道香辣得超有層次  
連平日no thanks米線嘅我  
伴住啲咖喱汁就食哂佢哋  
唔食得辣嘅我就流吓鼻鼻咁食  
但係佢真係辣得好過癮  

[![](https://c1.staticflickr.com/1/793/41275545431_9c92cde7f4_z.jpg)](https://c1.staticflickr.com/1/793/41275545431_9c92cde7f4_z.jpg)

辣就過隔離攤飲&食**滑溜溜椰子**  
泰國近年好興呢味嘢  
將成夠椰子仔去殼  
留返整個圓碌碌好可愛嘅椰子肉同椰水  
椰肉香甜椰水清甜又解渴解辣呢  

[![](https://c1.staticflickr.com/1/892/41231814462_3621f5baa0_z.jpg)](https://c1.staticflickr.com/1/892/41231814462_3621f5baa0_z.jpg)

吖吖吖！四月開始芒果同糯米都當造㗎  
啪返個**芒果糯米飯**就啱晒  

[![](https://c1.staticflickr.com/1/792/40378783495_1b21f85559_z.jpg)](https://c1.staticflickr.com/1/792/40378783495_1b21f85559_z.jpg)

飽得滯食唔到太多嘢...  
又好多檔都有嚟自泰國嘅**零食**  

[![](https://c1.staticflickr.com/1/881/27402639438_9ac29a7121_z.jpg)](https://c1.staticflickr.com/1/881/27402639438_9ac29a7121_z.jpg)

好多好多呀唔知點揀  
反正啲嘢都幾平  
買多幾款都唔肉赤  
（嘻嘻連我都咁豪氣好少有㗎）  

[![](https://c1.staticflickr.com/1/808/40379254775_e3ddddde14_z.jpg)](https://c1.staticflickr.com/1/808/40379254775_e3ddddde14_z.jpg)

食完逛完有啲攰  
chisin㗎呢個市集仲有**古法泰式按摩**呀！  

[![](https://c1.staticflickr.com/1/803/41275547861_4c52023190_z.jpg)](https://c1.staticflickr.com/1/803/41275547861_4c52023190_z.jpg)

個市集今日開始嘅  
聽日同後日都仲有㗎  
不過聽日我會過埋D2 two 睇泰國時裝show  
同埋去睇water angel mini嘅選美比賽  
  
  
sawadee ka～
