---
title: '香港潑水節 泰國時裝show & water angel 選美比賽'
date: 2018-04-07T22:59:00.001+08:00
draft: false
aliases: [ "/2018/04/show-water-angel.html" ]
tags : [lifestyle - 過日晨]
---

睇show唔影嘢  
一習慣影就睇唔晒個show  

![](/images/songkranhk18b.jpg)

個結論就係影得一張比較出得街…  
  
咪睇以為係佢哋件衫色彩繽紛  
其實係觀眾投票俾佢哋嘅花環嚟㗎  
多到好誇張呀，不過佢哋行得好pro又有氣勢  
仲個個都夠笑容滿面  
全部都以廣東話同泰文介紹自己  
（無論咩國籍都係兩樣講晒好叻叻㗎）  

![](/images/songkranhk18b1.jpg)

市集方面今日多咗檔刺符  
不過紋身呢家嘢  
我怕痛呀都係睇人整就夠喇  

![](/images/songkranhk18b2.jpg)

繼續有飯有粉麵有零食啦  

![](/images/songkranhk18b3.jpg)

喂呀次次行過都冇晒榴槤條㗎，可惡！  
  
聽日都有stage show  
仲有古式巡遊  
巡遊有今日收到最多花環嘅妹妹Molly  
佢會响大轎上面做紫色星期六女神  
隊伍裡面有唱有跳同泰式鼓  
然後兩點半，重頭戲嚟㗎  
條長義街封左喇，到五點半可以一路潑潑潑呀  
  
所以，學啲電影海報話齋…  
  
  
四月八日，奉旨潑水！
