---
title: 'Sotheby''s 蘇富比 - 2018年香港春季'
date: 2018-04-01T12:30:00.000+08:00
draft: false
aliases: [ "/2018/04/sothebys-2018.html" ]
tags : [amusement - exhibition]
---

人人都去Art Basel  
你估人人都想去Art Basel咩？  

![](/images/sothebys2018.jpg)

嗱藝術呢家嘢我就真係識條鐵  
所以，同樣响會展我就唔去Art Basel喇  
就去咗**蘇富比**睇嘢～  

![](/images/sothebys2018a.jpg)

**Homme à la pipe assis et amour**  
**－ Pablo Picasso**  
就算咩都唔識  
都睇得出呢種一忽忽抽象派嘅畫係嚟自畢加索  

![](/images/sothebys2018b.jpg)

**Femme à la robe verte (Femme fleur)**  
**－ Pablo Picasso**  
佢最出名係抽象派嘅畫作  
但係都唔係所有畫都係咁嘅  

![](/images/sothebys2018c.jpg)

**Tête de Marie-Thérèse**  
**－ Pablo Picasso**  
不過我個人都係鍾意佢呢種畫嘅用色多啲...（笑）  

![](/images/sothebys2018d.jpg)

**Enfant jouant, Claude**  
**－ Pablo Picasso**  
真心講，睇完呢幾幅畢加索嘅畫然後走人  
都完全值得花時間  
（唔止呢啲嘅，唔post咁多喇自己入場慢慢睇啦！）  

![](/images/sothebys2018e.jpg)

**Flowers**  
**－ Andy Warhol**  
再嚟嘅係普普art嘅Andy Warhol  
幾年前响藝術館睇過佢嘅展覽  
覺得佢啲嘢易睇易明  
輕鬆啲唔駛扮高深（呵呵）  

![](/images/sothebys2018f.jpg)

**Still Life with Head in Landscape**  
**－ Roy Lichtenstein**  
係㗎，有色彩嘢真係會比較吸引我  

![](/images/sothebys2018g.jpg)

**Terrasse de meudon**  
**－ Paul Signac**  
所以通常駐足得响呢啲畫前耐啲  

![](/images/sothebys2018h.jpg)

望到會跟著笑嘅，有**岳敏君**！  

![](/images/sothebys2018i.jpg)

睇[村上隆](https://hidie.net/murakamiex/)嘅哈哈笑花花都會好開心  

![](/images/sothebys2018j.jpg)

但見到密集式嘅呢啲pattern又會覺得恐怖...  

![](/images/sothebys2018k.jpg)

同樣見到會微微驚嘅，有[草間彌生](https://hidie.net/harbourartssculpturepark2018/)嘅南瓜畫  

![](/images/sothebys2018l.jpg)

雕塑嘅話，會冇咁不安  

![](/images/sothebys2018m.jpg)

吖係喎，**潘德海**喎...  
好得意呀提醒我搵日要去element度睇！  

![](/images/sothebys2018n.jpg)

**假山石77號**  
**－ 展望**  
睇咗藝遊維港而知道嘅藝術家  
（都話我唔識藝術嘢㗎啦）  

![](/images/sothebys2018o.jpg)

**天下－2232MT3151**  
**－ 徐震**  
唔知咩角度欣賞啦  
但係都見到啲油畫布裱响個鏡框裡面  
個顏色好似一堆花咁好靚囉  

![](/images/sothebys2018p.jpg)

**蔓延系列**  
**－ 沒頂公司**  
好型格嘅拼布藝術  

![](/images/sothebys2018q.jpg)

**無題（男孩 | 女孩）**  
**－ 加藤泉**  
前排錯過咗啲佢嘅展覽  
算係彌補吓少少遺憾咁啦...  

![](/images/sothebys2018r.jpg)

**等式 75-7**  
**－ 崔明永**  
睇落令人好舒服嘅藍色  

![](/images/sothebys2018s.jpg)

**水珠**  
**－ 金昌烈**  
韓國畫水珠嘅著名畫家  
上年香港都有擺過展覽㗎  
啲水珠粒粒都好立體  
响唔同角度近睇遠睇先望得出佢係平面㗎  

![](/images/sothebys2018t.jpg)

**行書墨寶**  
**－ 曾灶財**  
街度冇晒喇得返要畀錢買先有喇 TT  

![](/images/sothebys2018u.jpg)

**Smiling girl profile**  
**－ George Condo**  
近期海事博物館都做緊佢嘅展  
仲諗緊去唔去好呀（太多展喇呢排...）  

![](/images/sothebys2018v.jpg)

**腮腺炎**  
**－ 奈良美智**  
原本今日諗住去H Queen's睇佢嘅展  

![](/images/sothebys2018w.jpg)

可惜攰得滯喇[過幾日](https://hidie.net/yoshitomonaraex/)先過去啦唯有  

![](/images/sothebys2018x.jpg)

**思鄉病**  
**－ 奈良美智**  
睇住呢啲解住渴先啦咁（笑）  

![](/images/sothebys2018y.jpg)

**Settlement**  
**－ Antony Gormley**  
又係因為藝遊維港而認識嘅藝術家  
well，呢個冇生銹但係都係望到都覺得重嘅雕塑  
  
其實仲有好多畫啦工藝品呀珠寶呀酒嗰啲嘢嘅  
（影咗呢堆唔夠1%啦）  
咁好多都唔影得相就齋睇記入腦  
有更多係我真係唔識睇唔知從咩角度去欣賞  
唔識就係唔識，唔需要扮識懶高深  
我嘅藝術細胞最濃都係份脾氣... 就咁！  
 
