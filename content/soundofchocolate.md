---
title: '《The Sound of Chocolate朱古力旋律》藝術展 @海港城・美術館'
date: 2018-02-14T09:30:00.000+08:00
draft: false
aliases: [ "/2018/02/the-sound-of-chocolate.html" ]
tags : [amusement - exhibition]
---

將情人節代表：朱古力  
同音樂加埋做「瀨尿牛丸」  
究竟會有啲咩火花？  
等嚟自法國嘅藝術家Dr. Julia Drouhin呈現俾你聽  

[![](https://c1.staticflickr.com/5/4651/39286126365_0084066f8b_z.jpg)](https://c1.staticflickr.com/5/4651/39286126365_0084066f8b_z.jpg)

係呀！就係玩到冇嘢玩拎舊朱古力去整隻碟出嚟  
然後放响個黑膠碟機去播歌  
呢首係The Beatles - I Want To Hold Your Hand  
黑膠 x 舊歌真係好L夾  

[![](https://c1.staticflickr.com/5/4655/26311516898_c198ed8ae1_z.jpg)](https://c1.staticflickr.com/5/4655/26311516898_c198ed8ae1_z.jpg)

雖然佢係黑朱古力  
不過就算行到好近好近都聞唔到佢陣除  
只係聽到佢嘅聲  
  
隻黑朱古力偽黑膠碟  
係用真黑膠倒模整矽膠模  
再注入朱古力成型  
然而真係播得㗎  
之後仲拎唔拎返嚟食就唔知喇  
（不要浪費食物啊！）