---
title: '[waffle] 夏雪 Summer Ice'
date: 2019-07-14T11:37:00.001+08:00
draft: false
aliases: [ "/2019/07/waffle-summer-ice.html" ]
tags : [flavor - 行膳積腹, flavor - 飲！, flavor - 螞蟻族, enthusiasm - 黃色經濟圈]
---

夏雪，呢間好好食嘅waffle有兩間舖  
今日梗係去**大圍**分店啦～（哈）  

![](/images/summerice.jpg)

**皇家伯爵茶窩夫**  
勁！Earl！Grey！嘅味道！  
waffle外脆內極韌，茶味每啖都有冇走失  
用少少糖漿調吓個味就已經perfect  
雪糕都係濃郁Earl Grey味  
奶味茶味甜味完美地响口裡面三分天下  
配埋waffle就齊晒唔同感覺嘅茶味  
焦糖菠蘿更加係畫龍點晴  
面層塊脆糖好食就不在話下  
燒焦過嘅菠蘿再爆甜味  
除咗好食！都仲係好食！  

![](/images/summerice1.jpg)

**紫薯窩夫**  
只係蕃薯愛好者又未至於紫薯甜品控  
但見到係招牌貨都會嗌吓嘅  
甜薯味香，將薯蓉塞响waffle裡面  
就變成外脆內韌中間軟滑  
相比已經預咗好食嘅waffle個豆腐雪糕先夠驚艷  
豆腐花雪糕咁，又香又甜又滑  
哈蜜瓜都好甜絕對唔會輸比球雪糕  

![](/images/summerice2.jpg)

**牛油果及煙三文魚窩夫沙律**  
waffle當然有鹹有甜  
個waffle即整梗係新鮮  
連同牛油果煙三文沙律菜都係新鮮嘅  
沙律個油醋汁簡單就係好味  
成碟嘢咪就係清新囉～  

![](/images/summerice3.jpg)

**雜莓沙冰**  
呢度嘅嘢食同嘢飲都唔錯  
莓果沙冰夠消暑... yeah！  

![](/images/summerice4.jpg)

嘢飲方面，咖啡都有好多款  

![](/images/summerice5.jpg)

揀啱晒，飽飽肚能量同精神滿滿咁出發  
為自己同自己嘅地方好好加油（給力）
