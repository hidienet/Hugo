---
title: '[飯] SUPERDON (スーパー丼) - 特上北海道海鮮丼'
date: 2019-02-12T19:11:00.002+08:00
draft: false
aliases: [ "/2019/02/superdon.html" ]
tags : [flavor - 行膳積腹]
---

因為工作而好很嬲  
但係如果只係為朝九晚五生活去死腦細胞就實在太唔值  
好啦！咁食返碗凍嘢冷靜吓同cheer up吓~  

![](/images/superdon.jpg)

**特上北海道海鮮丼**  
有齊劍魚吞拿魚腩帶子三文魚籽同海膽  
刺身同帶子都係肥厚厚貨色  
口爆子味道香卻唔會過鹹  
海膽味唔係非常濃不過都夠香  
醃蘿蔔同牛蒡爽脆  
就連wasabi都唔算求其管裝唧出嚟嘅貨仔  
飯夠同唔會濕黏度啱啱好  
成碗嘢料新鮮底扎實冇嘢唔鍾意  

![](/images/superdon1.jpg)

生活嘅嘢就係咁  
就算唔想做嘢食白果  
然而响menu見到**鹽燒白果串**都係會嗌嚟食  
新鮮嘅食材同烹調方法就係純粹又好味  
（後面碗鰻魚丼都唔錯呀）  

![](/images/superdon2.jpg)

食完嘢隊埋啤雖然都係消唔到工作啖氣  
畢竟都放咗工，要嬲都聽朝九點先準時嬲啦…