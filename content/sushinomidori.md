---
title: '[寿司] 梅丘 すしの美登利'
date: 2019-01-17T23:40:00.001+08:00
draft: false
aliases: [ "/2019/01/blog-post.html" ]
tags : [flavor - 行膳積腹]
---

新年冇得去日本嘛  
咪食吓寿司就當自己去咗囉…  
（反正去日本都冇食過）  

![](/images/sushinomidori1.jpg)

壽司醬油都係用返自己名同配方  

![](/images/sushinomidori2.jpg)

**美登利 日本酒**  
冇咩idea飲咩好嗌house sake就最穩陣  
酒精16以上17未滿  
新潟米味少少甜淡淡哋都唔錯  

![](/images/sushinomidori3.jpg)

**鮟鱇魚肝軍艦**  
內臟尤其膶就係好好好濃味嘅嘢  
魚味勁重，好似啪咗成甖kawaii咁 XD  

![](/images/sushinomidori4.jpg)

**吞拿魚筋壽司**  
香港冇點見過嘅吞拿魚部位  
唔係咩貴嘢而係下欄嘢  
不過唔好睇小佢  
魚油味好重，仲係吞拿魚嘅味喎！  

![](/images/sushinomidori.jpg)

**特上壽司組合**  
哇！响香港第一次見舖頭壽司上面嘅数の子（右下）唔係一片片而係成條上  
爽爽嘅魚春食得好過癮   

![](/images/sushinomidori5.jpg)

**特選壽司組合**  
哈哈哈哈哈哈哈  
真係好L正呀呢盤  
講真佢呢個實物比menu張相更靚  
好長~ 醬油同魚身都好甜嘅穴子  
厚身鮮甜嘅大大帶子  
清甜嘅松葉蟹腳  
紫蘇葉條包覆嘅白身魚  
啫喱式爽身嘅牡丹蝦  
蝦頭裡面仲有超濃郁嘅蝦膏  
講濃味又有蔥吞拿魚腩蓉手卷  
魚油味好重嘅口爆子軍艦  
豐腴嘅中同大吞拿魚腩香到癲  
濃味最高當然係橙色令面嘅海膽軍艦  
最後甜甜鬆軟嘅玉子做句號，堪稱完美！  

![](/images/sushinomidori6.jpg)

抹茶雪糕係用**丸久小山園抹茶**做  
茶咩香濃唔會好苦澀  
雪糕質地滑身，好味呀都  
芝麻味都唔錯但抹茶太出色  
  
雖然唔算貴不過日本仲平啲  
但係响香港用呢個價錢食到呢個質素  
C/P值好高呀（讚）
