---
title: '[日] 鮨千寿'
date: 2019-04-18T00:17:00.000+08:00
draft: false
aliases: [ "/2019/04/blog-post_18.html" ]
tags : [flavor - 行膳積腹, flavor - 飲！]
---

呢個世界冇咩嘢比起食好嘢搵啱嘅人食更好嘅一餐…  
响香港食日本嘢，料夠新鮮酒就好飲friend夠夾就已經perfect  
（係喇食超好日本嘢再同佢去日本囉！）  

![](https://1.bp.blogspot.com/-ehJ1qVovlmY/XLdFkl3-M1I/AAAAAAAAIiE/zU3vTyPHK-4DZTVItacPVRxZavwbCsLugCLcBGAs/s640/IMG_20190417_200256.jpg)

**白象拔刺身**  
細細個食象拔蚌刺身已經係粒切  
而呢個係條切嘅試吓冇壞  
（如果係片切已經覺得唔入流果段KO）  
香味有嘅又夠爽口唔錯唔錯  

![](https://4.bp.blogspot.com/-qnKFdcAsOro/XLeyGx-5qmI/AAAAAAAAIiw/ZlUVpTO_vAok_waIJ0xjN48C6AJi03TCACLcBGAs/s640/IMG_20190417_200704.jpg)

**海膽魷魚卷**  
魷魚夠鮮黏黏比澳州海膽唔好預好濃味  
（雖然friend子覺得海膽比魷魚濃味的說）  
都算香送酒會幾好  
  
but... 酒呢？  

![](https://4.bp.blogspot.com/-x4kVTbFGMCQ/XLdLFdqJI_I/AAAAAAAAIiM/TUQNcNitsicjo2O7u5uPwbBXrDXefBvfQCLcBGAs/s640/IMG_20190417_201705.jpg)

終於終於到嘅酒：**山丹正宗 純米吟釀**  
仲要“奇特”地拎白酒杯嚟裝  

![](https://2.bp.blogspot.com/-RPPEV3imcrk/XLdODNu72MI/AAAAAAAAIiU/7iEQqzQFqTEBtKa1LPvL4RDixQo8uGuMgCLcBGAs/s640/IMG_20190417_210230.jpg)

入口幾甜然後微微辛口  

![](https://4.bp.blogspot.com/-pgHPJweExd0/XLeyl2GSD8I/AAAAAAAAIi4/PM4BNODHk3QlbZuINHgRRxNhrjK-BoOvgCLcBGAs/s640/IMG_20190417_201910.jpg)

**金線魚刺身**  
厚切魚生 x 火炙過嘅魚皮  
身嘅部分軟香順滑  
魚尾位油脂豐腴帶韌性  
（but食到一兩小片魚鱗扣少少分）  
  
雖然間嘢個名係壽司魚生嗰啲  
但係揭吓menu覺得啲熱食都好吸引  

![](https://2.bp.blogspot.com/--HMBeSIn5sA/XLe0HSmFGTI/AAAAAAAAIjA/fkAZkg6SpQ8OoRbE2WTMCUy51xuebLiuwCLcBGAs/s640/IMG_20190417_210406.jpg)

**蝦天扶良**  
蝦唔係極級肥大粗身不過至少新鮮彈牙  
炸漿唔係好厚仲夠晒脆口  
趁熱食就啱啱好  

![](https://4.bp.blogspot.com/-iJt-DEZ82b8/XLe1IIFFStI/AAAAAAAAIjI/OG7JMGuSuQ4tSGg5xlNk0b_T9HiGt-COwCLcBGAs/s640/IMG_20190417_214214.jpg)

飲酒同炸物都算夾然而同串燒簡直係絕配  
**牛脷**、**雞腎**同**雞心**串  
要香味有香味要juicy有juicy要爽有爽  

![](https://2.bp.blogspot.com/-oxcceptR8u0/XLe2FzZzS-I/AAAAAAAAIjQ/BpQi0IEwBVgfXpK7r4yNHs88HFVWvHJUgCLcBGAs/s640/IMG_20190417_214859.jpg)

**雞皮串**  
非常脆口而中間唔會全乾有返少少油脂咁，正！  

![](https://3.bp.blogspot.com/-oLU0EdLA0H0/XLe2mpiLZ-I/AAAAAAAAIjY/cggQQssDgbYSlaPKePyCu9rI4s-hEDnGgCLcBGAs/s640/IMG_20190417_220123.jpg)

**燒銀杏燒菠蘿**  
簡單燒就夠香之中有淡淡白果味滲出嚟  
點埋少少鹽就已經完美  
今晚太夜兼幾飽  
加上支酒真係好夠sweet  
以焦糖菠蘿做結尾就夠晒  
  
有好嘢食好酒好Mr. White好心情  
哎吔點解我條命生得咁好㗎媽呀~~~