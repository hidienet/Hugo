---
title: '[寿司] 立鮨 Sushi Tachi'
date: 2022-09-07T10:00:00.000+08:00
draft: false
images: ["/images/sushitachi.jpg"]
tags : [flavor - 行膳積腹, satisfaction - 黃店懲罰日]
---

雖然佢好鍾意去[初見](https://hidie.net/shoken/)  
不過今日行過見到呢度唔使等位就拉佢入嚟食  

![](/images/sushitachi1.jpg)

有lunch set無理由唔嗌  
set嘅滑滑茶碗蒸、「求其」日式沙律同無咩特別麵豉湯  
係杯蛋食落唔錯，個湯真係一般般  
沙律pass咗留畀食得健康啲嘅佢  

![](/images/sushitachi.jpg)

**特選三文魚盛合 | 立鮨特上壽司拼盤**  
是但啦反正係為咗食壽司先嚟  
嘻嘻，啲刺身好新鮮舊飯都唔會實的的  
好食啊！有好嘢食就好開心㗎喇  

![](/images/sushitachi2.jpg)

**迷你葱吞拿魚腩飯**  
嗌嗰陣佢問我會唔會食唔晒㗎  
一來蔥吞拿魚腩係唔會食唔得晒  
二來個set本身得個五舊壽司點會食得飽  
三來嗰陣大緊肚擺明有藉口食多啲嘢  
（咪話我大肚食魚生，天氣咁熱我食過好多次生冷嘢喇哈哈）  
要扮細食真係扮唔到囉sor  
最多留少少畀你試吓個味喇  
  
嗯... 啲嘢係新鮮嘅但係唔算高C/P值  
只可以响犒賞自己慶祝日子先再返嚟食喇...  
