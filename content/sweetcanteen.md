---
title: '[糖水] 大飯糖甜品小食屋'
date: 2020-05-01T19:56:00.001+08:00
draft: false
aliases: [ "/2020/05/blog-post.html" ]
tags : [flavor - 螞蟻族]
---

冬菇亭內cozy裝修嘅食店  
有飯啦小食啦甜品咩都有嗰啲啦  

![](/images/sweetcanteen.jpg)

**真・菠蘿綿綿冰**  

![](/images/sweetcanteen1.jpg)

（鳥瞰）  
鮮菠蘿綿綿冰、鮮菠蘿、水晶（透明涼粉）、椰奶忌廉仲有篤3.6牛奶軟雪糕  
好難唔滿足喎老細～  

![](/images/sweetcanteen2.jpg)

**楊枝甘露**  
上枱睇落似乜都冇咁...  

![](/images/sweetcanteen3.jpg)

（攪底）  
當然係寶物尋歸底！  
足料到一個點，芒果汁底勁濃郁  
芒果粒同柚子肉都係新鮮嘢  
大大粒珍珠好好咬呵呵～  

![](/images/sweetcanteen4.jpg)

同一色tone嘅**腐竹薏米流心蛋糖水**  

![](/images/sweetcanteen5.jpg)

（咬～）  
哇！隻流蛋流緊金咁好L正啊！  
呢度嘅腐竹糖水係例甜（恆常配餐甜品）之一  
不過又唔會好似平時啲例水咁做得求其  
味道濃郁又唔會好甜  
薏米肥嘟嘟有得咬  
腐竹唔會全部煮爛晒會有軟滑一塊塊（讚）  

![](/images/sweetcanteen6.jpg)

**100%自家磨制芝麻糊**  
Mmm... OK啦，誠意可嘉嘅不過其他嘢水準高啲咁囉...  

![](/images/sweetcanteen7.jpg)

**彩虹橋**  
好開心嘅芭菲  
3.6軟雪糕啦生果粒啦同粒粒爆珠  
底層又有濃濃奶味滑嘟嘟嘅3.6奶凍（心）  

![](/images/sweetcanteen8.jpg)

**芒果爺爺**  
點都食唔厭嘅3.6軟雪糕  
中層係甜甜新鮮芒果粒  
裝响個原隻鮮椰皇果凍度  
jelly嘅味道清甜，好好味呢  

![](/images/sweetcanteen9.jpg)

**榴槤球河粉**  
唔講得笑，呢球榴槤球真係一食就愛上  
味道夠晒香亦唔會過甜  
而椰汁河粉超滑身  
椰味都冇比榴槤味蓋過好南洋風情唔錯呢！  

![](/images/sweetcanteen10.jpg)

左右配搭：**D24榴槤球 x 3.6奶凍** | **D24榴槤班戟**  
係呀再講多次個榴槤球真係好好食  
然而奶凍個味道較濃郁唔會輸蝕仲好嫩滑  
上面幾片朱古力早餐片硬硬脆咁  
（一打開個盒仲以為「哇唔係畀黑松露咁大手筆嘛」哈哈係豬咗啲）  
  
pancake皮薄，內含啖啖榴槤  
可以同[滿記](https://hidie.net/honeymoon/)say goodbye喇（揮手）  

![](/images/sweetcanteen11.jpg)

**酥炸燒賣**  
因為太鍾意食呢度啲甜品  
有時會塞唔落間嘢嘅正餐啊  
但係有唔同嘅小食，都做得好好㗎！  

![](/images/sweetcanteen12.jpg)

**肉燥滷肉飯**  
有啦有响度食正餐嘅  
碟頭大得恐怖，食完會食唔落甜品  
傻啦！要食甜品嘅話一定食得落嘅哈哈哈
