---
title: '[臺東瘋食遊] Day1：健康同唔健康之間'
date: 2016-01-04T23:30:00.000+08:00
draft: false
aliases: [ "/2016/01/day1.html" ]
tags : [travel - 臺灣・臺東、知本]
---

响呢個對於人體存摺兩難之間選擇嘛  
我當然會揀「乜都要晒」！  

![](/images/taitung1.jpg)

無計啦，貪平搭晏晝機黃昏到臺中機場  
然後再搭巴士去市中心  
攪到夜一夜check in  
先落樓搵嘢食（唉）  
條街好鬼靜，有檔口嘅不過無乜人  
加上D嘢食唔吸引食慾  
  
好彩有間24小時家樂福  
大大間幾好行（仲要無乜人先夠正）  
當然要買嘢食啦  
  
乳酪啦，做早餐宵夜下午茶都OK  
有飲嘅食嘅統統都買  
好鬼健康係咪？  
  
咪傻啦，睇唔睇到左邊微微入鏡嗰碗？  
無錯！我十世都唔食一次嘅大碗麵  
响臺灣嘛，買滿漢全餐實無死  
（加上有特價哈哈哈）  
宵夜，當然要高脂高熱量低纖維啦  
好足料有大大舊牛肉㗎死未？  
  
好健康嗰堆乳酪？明天請早啦～  
  
（食完沖涼瞓覺，聽朝一早要爬起身...）  
  
\-----------------------------------------------  
  
延伸閱讀：[臺東瘋食遊（8D7N）](https://hidie.net/taitung8d7n/)
