---
title: '[臺東瘋食遊] Day2：Oia Cafe B&B（伊亞咖啡民宿）'
date: 2016-01-05T18:32:00.000+08:00
draft: false
aliases: [ "/2016/01/day2oia-cafe-b.html" ]
tags : [flavor - 行膳積腹, flavor - 飲！, travel - 臺灣・臺東、知本]
---

雖然响火車度要隊咗少少生果  
不過由火車站去到市中心  
再拖行李去民宿  
  
無咩嘅，有D眼瞓呀有D攰同有D餓咁囉  
係就係幾折騰  
但係又未去到要大魚大肉鯨吞老虎嘅地步  

![](/images/taitung2b.jpg)

light D食沙律啦  
雖則個size一D都唔light  
體積比我個頭更巨型（講好咗唔鯨吞好似無咗回事）  
一大盤雞絲，真係有好多好多好多雞  
咪睇兜嘢個樣好似好柴好雞胸咁  
D肉都幾滑㗎喎衰鬼！  
再配滿滿新鮮生菜絲  
同埋紫椰菜呀苗呀同粟米等等  
fresh爆之餘仲有自家製超yummy他他醬  
唔只因為餓而覺得好食  
係好實在嘅幾好食  

![](/images/taitung2b1.jpg)

菜湯唔算好特別，足料囉  
（3B碟燴牛肉飯都係超大盤）  

![](/images/taitung2b2.jpg)

話晒都叫做未瞓醒  
espresso走唔甩啦  

![](/images/taitung2b3.jpg)

都係set，3B壺蜜糖桂花茶睇落抵飲好多（哈）  
  
好，懶懶行抖陣先～  
  
\-----------------------------------------------  
  
延伸閱讀：[臺東瘋食遊（8D7N）](https://hidie.net/taitung8d7n/)
