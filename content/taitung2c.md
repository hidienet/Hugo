---
title: '[臺東瘋食遊] Day2：Oia - welcome drink'
date: 2016-01-06T12:30:00.000+08:00
draft: false
aliases: [ "/2016/01/day2oia-welcome-drink.html" ]
tags : [flavor - 飲！, travel - 臺灣・臺東、知本]
---

住呢間民宿呢，因為樓下就係cafe  
所以好正咁入住嘅日子都會有杯free drink  

![](/images/taitung2c.jpg)

瞓完個晏覺食晚飯前搵D嘢墊墊肚  
lunch飲過咖啡就唔再飲  
又响食飯前不如飲杯開胃嘅檸檬汁啦  
甜甜酸酸又酸酸甜甜咁，又幾好味喎...  
  
好喇，雖然我寫嘢不嬲都好Q無聊  
但係點解連杯咁普通嘅嘢都寫？  
  
其實我只係想記錄低旅行中有條低B友嘅事：  
話說呢有條友話想飲hazelnut coffee喎  
然後侍應嚟之前又問自己定係飲另一樣好呢  
而最後就order咗杯cappuccino咁啦  
咁你叫杯cappuccino，無落錯單咁梗係會嚟杯cappuccino  
（嗱即係圖中右邊紅色嗰杯呢...）  
好喇，而當條友飲嗰一刻就覺得怪怪地咁問我  
「唔... 點解我杯hazelnut coffee無hazelnut味但係有玉桂味嘅？」  
「你叫cappuccino梗係無hazelnut味啦」（wakakakakakaaaaa...）  
3B呀，我絕對會笑你一世 XDDD  
旅行嘅日常就係既平淡又普通不過又會加少少微笑 :)  
  
\-----------------------------------------------  
  
延伸閱讀：[臺東瘋食遊（8D7N）](https://hidie.net/taitung8d7n/)
