---
title: '[臺東瘋食遊] Day3：穗科手打烏龍麵'
date: 2016-01-15T17:30:00.000+08:00
draft: false
aliases: [ "/2016/01/day3_15.html" ]
tags : [flavor - 行膳積腹, travel - 臺灣・臺東、知本]
---

朝早兜錯路嗰陣見到呢間日式得嚟又好新淨嘅建築物  
响玻璃房望過去𥄫到個師傅搓緊麵  
而個師傅仲要係後後生生偏瘦幾高樣貌中上（無圖）  
一來間舖未開而來個肚仲飽飽哋  
所有就一致決定今晚個晚餐係佢喇走唔甩！  

![](/images/taitung3j1.jpg)

主菜前當然要先食前菜  
**紅酒漬鮮茄**  
紅噹噹炩擸擸成粒大寶石咁  
番茄係牛茄，即係厚肉又多汁嘅品種  
用紅酒醬醃過夜  
上菜前再淋和風醬汁  
清新嘅番茄混合甜同微酸味道中  
散發住淡淡紅酒香氣  
仲每啖都爆醬咁  
真係好好食好鬼好食好鬼死好食！  

![](/images/taitung3j2.jpg)

**白玉腐皮湯卷**  
有濃味亦有清淡D嘅味道  
用黃牙白（白菜）包住腐皮（豆皮）  
再用微鹹帶鮮嘅上湯浸飽佢  
偏家常嘅味道加上少少七味粉吊起個味  
所有嘢就係啱啱好  
個菜煮到又腍又滑完全中和腐皮原本嘅油膩  
而腐皮本身有豆香之餘吸飽微鹹湯汁  
呀～ 簡單而好味！  

![](/images/taitung3j3.jpg)

好！主角嚟喇！**自慢冷麵**  

![](/images/taitung3j4.jpg)

配上**原味上湯**  
1 set過，倒入去成為冷湯烏冬  
聽講唔錯，因為呢兜嘢唔係我嘅  

![](/images/taitung3j.jpg)

因為我比較鍾意食沾麵呀  
**穗科冷麵**  
呢間做嘅係幼切烏冬  
新鮮打同打得好夠  
D麵條煙韌好有𡁻頭（Q彈無誤）  
粉味都幾出不過唔會好過份  
所以輕輕沾左手面兜有わさび嘅麵汁就已經好夠味  
當然D好香嘅芝麻同紫菜都好緊要  
好味嘅嘢就係無需要好多樣調味去堆砌  
好大兜，不過我係成兜清得晒  
超！讚！  

![](/images/taitung3j5.jpg)

仲有配菜：**芝麻牛蒡**  
簡單醬油炒嘅牛蒡絲  
鹹中有微甜配上芝麻香  
牛蒡好爽口，食得好愉快  
  
。。。小菜呢仲有杏鮑菇呀龍鬚菜呀南瓜佃煮呀黑玉胡麻豆腐  
其實樣樣都好鬼吸引真係想試晒 －u－  
奈何肚子額會滿，唯有下次再有機會再食過。。。  
  
  

![](/images/taitung3j6.jpg)

**梅子純麥汁、檸檬黑麥汁**  
第一次試有氣麥汁  
我嗰杯係黑麥，雖然有檸檬base但都有少少偏甜  
算OK啦幾新鮮嘅體驗  

![](/images/taitung3j7.jpg)

因為呢間嘢D嘢食實在真係非常汁咁好食  
烏冬呢就無得拎走㗎喇  
不過都仲有嘢食可以買走嘅  
就係呢包**盛岡手燒煎餅**！  
嘻嘻  
  
by the way，個樣子中上個師傅响邊度呢？  
掛住食嘢唔記得搵tim...  
  
\-----------------------------------------------  
  
延伸閱讀：[臺東瘋食遊（8D7N）](https://hidie.net/taitung8d7n/)
