---
title: '[臺東瘋食遊] Day4：kituru－比努拉稱安 pinuljacengan'
date: 2016-01-22T14:00:00.000+08:00
draft: false
aliases: [ "/2016/01/day4kituru-pinuljacengan.html" ]
tags : [flavor - 行膳積腹, travel - 臺灣・臺東、知本]
---

食個排灣族山地飯做午餐  

[![](https://c2.staticflickr.com/6/5710/30267213561_447717619b_z.jpg)](https://c2.staticflickr.com/6/5710/30267213561_447717619b_z.jpg)

平日對於潮州粥呀水泡飯呢種半爛米粥無好感

（蠔仔粥同方魚肉碎粥除外）

但係呢兜嘢睇落似呢種

食落濕度似介乎risotto同paella之間

又唔同D喎，好香啦味道仲唔錯呢

就係簡單嘅白米啦小米啦野菜煮埋一兜

連鹽都唔駛落就已經好夠味好好味

味道唔算寡，再配埋三小碟配菜

煎鹹魚：係有鹽醃過但裡面無係乾身、肉身微彈牙嗰種

腐乳：台式微甜帶韌，超好送飯

薑炒肉片：深色嘅醬油令入口前一直以為D薑片係筍！

薑片微辣鹹中帶爽好好食

肉片煮的柔軟，同D薑成為perfect match嘅對比

成個set都好Q好食～～～

[![](https://c2.staticflickr.com/6/5468/30353246035_c7ed65059c_z.jpg)](https://c2.staticflickr.com/6/5468/30353246035_c7ed65059c_z.jpg)

嗱～ 煮法都俾埋，鍾意咪試吓挑戰囉

[![](https://c2.staticflickr.com/6/5611/30353245255_c5ed3f8f5d_z.jpg)](https://c2.staticflickr.com/6/5611/30353245255_c5ed3f8f5d_z.jpg)

唔好漏咗呢杯kituru特調茶

呢杯係熱嘅，茶香滑奶泡濃焦糖甜

非常之咁好飲，一定要試啊！

[![](https://c1.staticflickr.com/9/8276/30353246295_3acfe8e93f_z.jpg)](https://c1.staticflickr.com/9/8276/30353246295_3acfe8e93f_z.jpg)

坐二樓矮梳化位

光線好又通風

係有一隻二隻飛吓飛吓囉，不過周圍都係樹

除左人類呢個世界仲有好多生物㗎嘛將就吓啦

[![](https://c1.staticflickr.com/9/8128/30353245565_b88edb0f53_z.jpg)](https://c1.staticflickr.com/9/8128/30353245565_b88edb0f53_z.jpg)

間嘢個外型係咁樣

一樓有嘢賣，出面都有枱可以食嘢仲有狗狗 :D  
  
\-----------------------------------------------  
  
延伸閱讀：[臺東瘋食遊（8D7N）](http://www.hidie.net/2016/03/8d7n.html)