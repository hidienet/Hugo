---
title: '[臺東瘋食遊] Day4：燒珠體驗@卡塔文化工作室'
date: 2016-01-25T16:15:00.000+08:00
draft: false
aliases: [ "/2016/01/day4_25.html" ]
tags : [handmade - 雜作, travel - 臺灣・臺東、知本]
---

食飽飽走去燒珠  
係「珠」呀！唔係「豬」呀！  

![](/images/taitung4f1.jpg)

嗱～ 呢粒係我親手燒嘅（yeah～）  
（唔完美但都係我生整嘅點都會覺得好我鍾意就得啦！）  

![](/images/taitung4f2.jpg)

呢度本身係有得賣衫呀袋呀飾物等等排灣族手藝品  

![](/images/taitung4f3.jpg)

而我整嘅珠呢，可以响呢邊直接買  
同埋睇示範咁啦  
不過特登嚟自己試玩，就要走去工場嗰邊喇  
  
我呢種毫無耐性嘅手殘類  
當然會揀D簡單又切合自己嘅嚟玩  
燒燒點點好快就攪掂  
所以就走去3B度影個「燒珠making of」... ...  

![](/images/taitung4f.jpg)

右上顏色粗條就係玻璃珠主體  
右下幼條都係玻璃，用嚟點點造型  
中間係溶玻璃，好高溫嘅火  
圖中已經係點兩隻色加條尾喇  

![](/images/taitung4f4.jpg)

條尾呢，係要嚟拉花  
（3B加老師四隻手全用）  

![](/images/taitung4f5.jpg)

我嗰粒(左邊)無拉花呀，等緊攤凍  

![](/images/taitung4f6.jpg)

凍咗就穿繩揀珠仔裝飾吓就OK  

![](/images/taitung4f7.jpg)

攪掂喇！我粒珠係**酒神之珠**  
個寓意真係好啱我（笑）  

![](/images/taitung4f8.jpg)

～完成～  
送埋個包裝㗎，幾鬼靚！！！  
  
\-----------------------------------------------  
  
延伸閱讀：[臺東瘋食遊（8D7N）](https://hidie.net/taitung8d7n/)
