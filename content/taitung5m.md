---
title: '[臺東瘋食遊] Day5：Cold Stone - 愛戀巧克力、就是愛找茶兒'
date: 2016-02-11T13:30:00.000+08:00
draft: false
aliases: [ "/2016/02/day5cold-stone.html" ]
tags : [flavor - 螞蟻族, travel - 臺灣・臺東、知本]
---

因為呢，上網訂火車飛然後去七仔拎  
七仔係會手你幾蚊雞手續費  
不過個飛套係有幾張coupon仔可以用  
臺東嘛就算十二月都仲係好L熱  
所以呢個cold stone嘅買一送一就最啱喇（嘻）  

[![](https://c2.staticflickr.com/6/5714/22772622758_d12f1d8a18_z.jpg)](https://c2.staticflickr.com/6/5714/22772622758_d12f1d8a18_z.jpg)

（左）愛戀巧克力、（右）就是愛找茶兒  
杯朱古力3B嘅  
同朱古力雪糕、brownie、朱古力醬同黑朱古力碎炒埋一堆  
聽堆材料睇埋個樣都知杯嘢有幾朱啦係咪？  
  
而我杯就是愛找茶兒  
好明顯個名同我一樣咁愛找碴 XDDD  
然後呢杯嘢係用鐵觀音雪糕、桂花釀、南瓜子同提子乾炒嘅  
除咗雖然好大粒都幾吸引嘅提子乾唔係我杯茶之外  
（俾晒3B食，無浪費㗎）  
我真係覺得呢杯嘢好好食好完美  
茶勁香濃甜得嚟帶微微甘苦  
甜度由桂花釀帶起，清香香甜  
南瓜籽脆脆又香又好咬...  
簡直係食一口凍茶嘅極致版！  
正爆～！！！  
  
\-----------------------------------------------  
  
延伸閱讀：[臺東瘋食遊（8D7N）](http://www.hidie.net/2016/03/8d7n.html)