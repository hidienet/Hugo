---
title: '[臺東瘋食遊] Day5：Cheela小屋 - 特調茶'
date: 2016-02-16T18:21:00.000+08:00
draft: false
aliases: [ "/2016/02/day5cheela.html" ]
tags : [flavor - 飲！, travel - 臺灣・臺東、知本]
---

打完邊罏，今晚實在食唔落宵夜  
好啦好啦飲杯嘢都好啦～  

[![](https://c2.staticflickr.com/6/5570/31014154071_9713f2b223_z.jpg)](https://c2.staticflickr.com/6/5570/31014154071_9713f2b223_z.jpg)

**特調茶**  
話說一入去已經聞到好死香嘅咖啡味  
可惜如果咁夜飲肯肯定唔駛旨意有得瞓  
（媽呀～ 我真係好想試吓D咖啡 TT）  
不過有呢壺茶都好吖  
  
唔係茶葉茶，而係新鮮後花園摘嘅草  
再加埋新鮮檸檬片，好fresh喎  
雖然無乾燥過無發酵過  
但個味一D都唔覺得淡  
唔錯喔！好似飲緊個花園咁，都幾特別  

[![](https://c2.staticflickr.com/6/5828/30985138262_26574c360b_z.jpg)](https://c2.staticflickr.com/6/5828/30985138262_26574c360b_z.jpg)

嗱～ 個後花園呀  
如果唔熱其實坐出面都幾梳肝  

[![](https://c2.staticflickr.com/6/5768/31014154711_e5ce96f12e_z.jpg)](https://c2.staticflickr.com/6/5768/31014154711_e5ce96f12e_z.jpg)

夜晚太黑睇唔清楚？有・日・景  
我住斜對面之嘛  
等咗幾日都唔開呀  
好彩都等到開嘅日子（笑）  

[![](https://c2.staticflickr.com/6/5641/30760699040_e8a6a99927_z.jpg)](https://c2.staticflickr.com/6/5641/30760699040_e8a6a99927_z.jpg)

裡面個裝修都幾型仔  
又有書睇，想幾hea就幾hea  
而且成間舖都彌漫住好幾種咖啡味...  
＃！＄＃@％＃＄⋯⋯  
「夠了，不要再說了.jpg」  
我無得飲呀！！！😭  
  
\-----------------------------------------------  
  
延伸閱讀：[臺東瘋食遊（8D7N）](http://www.hidie.net/2016/03/8d7n.html)