---
title: '[臺東瘋食遊] Day7：湘琪牛肉麵'
date: 2016-02-24T16:30:00.000+08:00
draft: false
aliases: [ "/2016/02/day7_24.html" ]
tags : [flavor - 行膳積腹, travel - 臺灣・臺東、知本]
---

如果嚟知本食羊要去黑松  
食牛呢就一定要嚟湘琪喇  
唔食必定後悔！！！  
  
作為一個文明旅客  
可以嘅話係唔會十個人只嗌一碟嘢  
然後再坐佢幾粒鐘咁樣嘅  
原本我同3B數得晒一行兩個人  
咁食牛肉麵呢家嘢  
一人一碗好基本啦係咪  
點知嗌兩碗居然俾老闆娘截停  
要我哋兩條友分一碗就夠  
吖～ 其實我哋兩個係矮D啫  
但係食喺上嚟都可以好恐怖㗎嘛  
任憑我哋話我哋其實好大食  
老闆娘堅持話要一碗先  
讓步喇，就話真係唔夠先再加D或者叫多碗  
好啦我都唔想攪大件事  
一碗兩份分就分啦  

![](/images/taitung7b.jpg)

真・係・一・碗・就・夠  
碗麵仲大過我塊面  
牛肉大大舊，每舊都差唔多半個拳頭咁大  
不過大還大D肉腍過鬼  
腍還腍，有筋位又好有𡁻頭  
牛肉味重又唔臊，好明顯係好新鮮  
湯底味道濃郁而不膩  
麵質厚身爽滑  
好L好食，不過兩條友分一碗真係啱啱好唔浪費唔失禮  
（係啱啱好唔夠喉但係再嗌一定食唔晒咁樣）  

![](/images/taitung7b1.jpg)

超級提味嘅靈魂  
唔食得辣都一定要加嘅辣醬  
好Q辣但真係真係好Q好食  
原味已經非常好食，加埋佢簡直完勝！  
  
\-----------------------------------------------  
  
延伸閱讀：[臺東瘋食遊（8D7N）](https://hidie.net/taitung8d7n/)
