---
title: '[臺東瘋食遊] Day7：白玉瀑布'
date: 2016-02-25T17:00:00.000+08:00
draft: false
aliases: [ "/2016/02/day7_25.html" ]
tags : [travel - 臺灣・臺東、知本]
---

食飽又返到住嘅地方  
不過唔係返去浸吓瞓吓覺咁  
係又～ 向山上行  

![](/images/taitung7d1.jpg)

行上D上D先又瀑布睇  
响酒店附近，好方便  
都幾澎湃吖係咪？  
（唔係咩都要比較嘅：[壺口瀑布](https://hidie.net/xian2b/)）  

![](/images/taitung7d.jpg)

先行完一條人車共享嘅山路  
然後就沿住呢條樓梯路一直上就到  

![](/images/taitung7d2.jpg)

係呀係又樓梯呀  

![](/images/taitung7d3.jpg)

一路行都見到隔離一直有流水  

![](/images/taitung7d4.jpg)

行一陣就到㗎喇好易行！  
但係要影張好D嘅相就一D都唔容易  
見唔見到左下角個位？  
呢個位就影到下向上最有氣勢嘅瀑布  
而左下角呢位仁兄呢就好毒咁坐响度好Q耐  
等・咗・幾・個・字・都・仲・係・玩・電・話  
連・影・相・都・唔・係・嗰・種・得・响・度  
而排我之前仲有人等緊打坐啦  
又有情侶等影相啦  
攪度忍唔住影咗呢張《瀑布與毒男》嘅相 -\_-|||  
好有意境係咪？  
  
我明白呢度又涼又舒服  
係一個好好hea嘅地方  
然而阿哥仔你霸Q咗個最佳影相位唔走開  
又唔留意吓有無人有需要呢個地方  
無咩嘅你有你嘅自由不過有D自私有D衰咁囉（哼）  
  
\-----------------------------------------------  
  
延伸閱讀：[臺東瘋食遊（8D7N）](https://hidie.net/taitung8d7n/)
