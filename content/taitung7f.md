---
title: '[臺東瘋食遊] Day7：天巴洛'
date: 2016-02-26T17:30:00.000+08:00
draft: false
aliases: [ "/2016/02/day7_59.html" ]
tags : [travel - 臺灣・臺東、知本]
---

今晚唔知食乜好， 求其搵間咋...  

![](/images/taitung7f1.jpg)

**天巴洛原住民音樂風味餐廳**  
又唱晒歌跳晒舞咁  
仲有一車車D中國旅行團咁  
食個樣食裝修呱...  

![](/images/taitung7f2.jpg)

**金針排骨湯**  
臺東D金針靚呀  
爽口又夠香，可惜個湯底好油呀  
真係團餐feel嗰種油水湯咁囉  
不過D金針同排骨本身唔錯就係啦  

![](/images/taitung7f3.jpg)

**阿拜**  
即係稯，有餡嘅糯米稯  
個味道幾好，係普通D囉得個名特別dd  
咁話晒都係用原住民嘅稱呼  

![](/images/taitung7f4.jpg)

唔知點解嚟咗碟無叫嘅**炒豆腐**  
店家堅持唔收返又唔收錢  
幾夠鑊氣味道都幾好  
係加埋呢碟嘢變成成餐飯太多嘢食唔晒囉  

![](/images/taitung7f5.jpg)

**白飯**係用臺東米呀，勁！好！食！  

![](/images/taitung7f.jpg)

**山豬肉**  
從個樣到食落口都同泰式豬頸肉好似  
個味都OK，但係真係好似平時D豬頸肉  
食唔出有咩分別（汗）  

![](/images/taitung7f6.jpg)

**蔥爆鹿肉**  
好多汁好香口  
鹿肉比牛肉羊肉個味更濃郁  
鹹就鹹咗D，送飯一流呀！  
  
唔知係咪做開團餐，D碟頭都好鬼大  
唔係話佢唔好食，只係相比起擒晚同今朝嗰兩餐  
呢餐就明顯遜色咗同無咩特別咁  
OK啦，睇人跳舞唱歌慢慢坐吓hea吓  
慢活又有D氣氛咁都唔錯吖～  
  
\-----------------------------------------------  
  
延伸閱讀：[臺東瘋食遊（8D7N）](https://hidie.net/taitung8d7n/)
