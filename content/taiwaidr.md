---
title: '[點心] 大圍小館'
date: 2020-10-11T09:30:00.000+08:00
draft: false
images: ["/images/taiwaidr.jpg"]
tags : [flavor - 行膳積腹, enthusiasm - 黃色經濟圈]
---

咪問我有幾懶  
總之擘大眼就有早餐食就得啦...

![](/images/taiwaidr.jpg)

**大圍小館**  
賣相一般但係好好味凌晨三點都有得食嘅話就可以揀[616客香邨](https://hidie.net/hakheungchuen/)  
想食精緻嘅粵式點心就揀呢間  
（自備外賣盒，一格格啲汁唔會撈埋一堆）  

![](/images/taiwaidr1.jpg)

**水晶蝦餃**  
晶瑩剔透嘅飽飽滿蝦餃  
蝦肉爽口皮夠煙韌  
外賣蒸氣啱啱走晒即食就just right  

![](/images/taiwaidr2.jpg)

**鵪鶉蛋燒賣**  
燒賣肉唔會肥漏漏  
隻鵪鶉蛋仔彈彈牙咁好味呢～

![](/images/taiwaidr3.jpg)

**黃沙豬膶腸**  
唔會有臊味苦味嘅黃沙膶  
包住嘅蒸腸粉唔會過薄無米味  

![](/images/taiwaidr4.jpg)

**蒜蓉蒸鮮魷**  
鮮味嘅，不過細兜咗少少唔係好試得出太徹底  

![](/images/taiwaidr5.jpg)

**煎櫻花蝦蘿蔔糕**  
有絲絲蘿蔔唔會死實實得舊粉  
用櫻花蝦提香就唔使擺晒油油膩臘味落去  

![](/images/taiwaidr6.jpg)

**煎釀青尖椒**  
隻椒新鮮爽脆帶甜微辣  
（好彩今次抽到隻唔太辣，佢有啲係勁辣嘅！）  
魚肉香滑又彈牙，唔錯唔錯  

![](/images/taiwaidr7.jpg)

**松子仁脆皮叉燒包**  
平日係唔食叉燒包嘅  
平日都係唔識叉燒餐包嘅  
無啦啦食佢，吖～ 又幾好食嘅  
裡面啲叉燒唔會紅噹噹一pat嘢咁  
包面亦唔會好甜都OK啊！  

![](/images/taiwaidr8.jpg)

**煎糯米雞**  
誘人嘅金黃色澤...

![](/images/taiwaidr9.jpg)

係隻本身就已經足料到爆嘅糯米雞  
（哇隻蛋黃靚到吖）  
煎香咗嘅糯米飯外出內韌  
但係出奇地唔覺得油膩  
太！好！食！喇！！！  
  
  
  
  
  
（飽飽～）  
