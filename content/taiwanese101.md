---
title: '[台] 101肉燥飯專門店'
date: 2021-03-19T19:30:00.000+08:00
draft: false
images: ["/images/taiwanese101.jpg"]
tags : [flavor - 行膳積腹, satisfaction - 黃店懲罰日]
---

平平地嘅維持生命台灣餐...

![](/images/taiwanese101a.jpg)

**台灣古早牛肉麵**  
望個色真係以為係好似台灣食嗰啲藥材味台灣牛肉麵㗎  
唔好意思囉，佢係普通醬油湯底  
可能係古早到連藥材都冇擺嘅時期啩...

![](/images/taiwanese101b.jpg)

**台灣麻辣牛肉麵**  
同原味比較，有啲辣味個麵係好食啲嘅  
其實啲料都係大大件  
又唔係唔新鮮嘅  
加埋個價錢都稱得上糧尾仲有啲嘢食吓咁  
唔好預非常好食就得喇  
只係比個「古早」呃咗少少咁啫  

![](/images/taiwanese101c.jpg)

**紅燒牛肉麻辣麻醬涼拌麵**  
同湯麵比，呢個撈麵真係幾好味  
牛肉都係大大舊幾好咬  
有少少麻辣味個麻醬麵又幾香  
麵條都彈彈地牙，唔錯呢！  

![](/images/taiwanese101d.jpg)

**無骨香辣三杯雞肉躁飯**  
啲三杯雞... hea咗啲喎  
個樣仲衰過碟頭飯咁（失望）  
唔辣，連我呢種唔食得辣嘅都食唔出辣味  

![](/images/taiwanese101.jpg)

不過個肉燥飯都算ok嘅...  
畢竟都叫「肉燥飯專門店」  
如果連肉燥飯都唔掂就真係死得  
然而都未到好食嘅地步啦  
啲麵好食啲（掩面）  

![](/images/taiwanese101e.jpg)

**鹽酥雞**  
熱嘅！都叫有雞味juicy嘅！  

![](/images/taiwanese101f.jpg)

**台灣腸**  
OK嘅！小食係比主食滿意程度高少少  

![](/images/taiwanese101g.jpg)

**鹽酥花枝丸**  
熱辣辣嘅都幾好味嘅  
但係係齋魚丸裡面係冇花枝粒嘅  
（sorry囉set個basic位高咗少少）  

![](/images/taiwanese101h.jpg)

**滷水豬大腸**  
（有冇擺得再求其啲呀？）  
叫佢做滷水其實叫佢做豉油浸就差唔多  
是但啦，都咬得開唔係劣質貨就算  

![](/images/taiwanese101i.jpg)

**蜂蜜綠茶 | 香芋珍珠（走珍珠）**  
普通嘅台式嘢飲囉  

![](/images/taiwanese101j.jpg)

**盆栽特濃朱古力珍珠 | 盆栽香芋珍珠**  

![](/images/taiwanese101k.jpg)

又肥又甜，完全唔明白點解特登加錢嗌埋啲咁嘅嘢...
（唉～）  
