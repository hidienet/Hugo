---
title: '[台] 真台客 Taiwanese Men'
date: 2022-10-27T10:00:00.000+08:00
draft: false
images: ["/images/taiwanesemen.jpg"]
tags : [flavor - 行膳積腹, satisfaction - 黃店懲罰日]
---

其實細時都冇落旺角掃街嘅習慣  
但係人大咗又好鍾意去台灣啲夜市密密食  
好懷念去台灣飲飲食食嘅日子啊啊啊～  

![](/images/taiwanesemen1.jpg)

唔太肚餓就唔嗌呢度嘅便當飯同麵喇  

![](/images/taiwanesemen2.jpg)

**台式蛋餅（起司）**  
早餐嘢不過做brunch下午茶同消夜都冇違和感  
餅皮軟滑柔韌同响[苗栗](https://hidie.net/miaoli2/)食嗰塊脆身嘅唔一樣  
有蛋香之餘芝士融化亦帶鹹香  
所以就算醬油膏唔多都唔覺唔夠味  

![](/images/taiwanesemen3.jpg)

**肉燥燙青菜**  
菜新鮮配上滷味足夠晒肥嘅南部肉燥  
（北部同中部叫呢種做滷肉(碎)嘅）  
比就咁蠔油生菜多層次啲  

![](/images/taiwanesemen4.jpg)

啊～ 任斟嘅**冬瓜茶**  
個味都幾香而且唔會好甜，唔錯唔錯！

![](/images/taiwanesemen5.jpg)

**金梅地瓜QQ球**  
喔！唔夠飽再加份甜品先  
啲番薯波波仲係台灣直送㗎呢  
