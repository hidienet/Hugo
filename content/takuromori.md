---
title: '[閱讀瘦身法] 唞氣瘦：用呼吸去瘦身都不特止，仲要操埋肌真係好屈機！'
date: 2018-01-11T12:58:00.000+08:00
draft: false
aliases: [ "/2018/01/blog-post_11.html" ]
tags : [amusement - books]
---

身為人類，我每分每秒都响度呼吸緊  
然而將化呼吸為瘦身  
就係呢本書所謂嘅進階呼吸啩...  
（進階呢兩個字係我自己作嘅）  

[![](https://c1.staticflickr.com/5/4331/35852744173_643415a9b7_z.jpg)](https://c1.staticflickr.com/5/4331/35852744173_643415a9b7_z.jpg)

「腹筋運動ではお腹は凹みません 呼吸と姿勢だけでみるみる凹む最強メソッド」  
－ 森拓郎  
  
所謂嘅森氏四大呼吸法  

分為呢四樣啦（唔通分為八樣咩廢話）

  
「身體站直：呼吸的第一步從站直開始！站得好，人自然就瘦。」

企好身體就平衡

基本上啲瘦身書都係講呢樣

  
「腹式呼吸 ：腹部呼、吸得對，才能打造肚凹的第一步。」  
簡單嚟講即係丹田式呼吸

細細個就唱開歌所以晨早就練好

又可能因為咁

我個肚一向都唔算好大

between，一路好多地方都話唱歌會令人燃燒脂肪㗎啦。

  

「胸式呼吸 ：有效控制吸吸時左右肋骨的位置，除去惱人的胃凸。」  
即係平時胸肺呼吸

只係比平時嘅更有意識去呼吸

咁有咩分別？

有意識嘅話會唞大啖啲氣

又會呼得盡吸入嘅氣

  

「軀幹式呼吸：透過有系統的呼吸循環，讓腹部馬甲曲線自然呼現。」

嗱～ 呢種先係打大佬

就係運用腹式同胸式呼吸嘅轉換

（先要企直for sure）

令到人體鍛煉唔同位置嘅肌肉

而所謂唔同位置只係指胃腩同肚腩位

講真，唔睇住個圖 or 背定個step就唔容易練

要成日打開本書

係絕對無呢個恆心嘅

因此只係分開有意識咁去用腹式同胸式呼吸都夠使

有日記得想練咪練呢種囉

無所謂嘅...

  

認真呼吸就瘦真係幾神奇

講緊係呼吸嚟練肌肉

呢家嘢真係完勝囉

  

... 係呀，呢個方法無令我喪瘦

但係個肚嘅肌肉係有firm到㗎！