---
title: '[小島怡情] 塔門'
date: 2018-02-19T17:58:00.000+08:00
draft: false
aliases: [ "/2018/02/blog-post_19.html" ]
tags : [flavor - 行膳積腹, flavor - 飲！, lifestyle - 港女港旅]
---

懶懶閒 懶懶行  
去塔門慢慢慢兜一圈  

![](/images/tapmun1.jpg)

有山有水有草有牛  

![](/images/tapmun2.jpg)

由黃石碼頭搭船  

![](/images/tapmun3.jpg)

經過高流灣  
（明明google話0%會落雨都突然落驟雨）  

![](/images/tapmun4.jpg)

落咗船都仲有微微雨  
咁就去避吓雨順便食個奔廚  

![](/images/tapmun5.jpg)

**海膽炒飯**  
HIMHIM千叮萬囑叫我嚟塔門一定要食海膽炒飯  
身為海膽精嘅我當然唔會唔食啦  
個飯炒得夠鬆粒粒分明  
有海膽有蛋個味夠香  
碟嘢唔會好鹹唔驚食完生腎石  
仲唔會好油喎唔錯唔錯  

![](/images/tapmun6.jpg)

**白灼鮮魷**  
哇哇哇！新鮮就係好好食  
爽滑香仲一咬就斷  
少少豉油提吓味就夠  

![](/images/tapmun7.jpg)

**白灼海螺**  
野生大眼螺，白烚就已經好好味  
唔會好鹹嗰啲海水味  
螺肉大大又好彈牙  
點啲辣椒醬食就啱啱好  

![](/images/tapmun8.jpg)

**青島** & **咸檸茶**  
解渴嘅啤酒係必備㗎啦  
（食海鮮配酒係常識）  
但係間嘢嘅咸檸茶唔太甜  
個咸檸有香茶底又唔澀幾好飲喎  

![](/images/tapmun9.jpg)

嘢食完雨落完，出發～～～  

![](/images/tapmun10.jpg)

沿水地區一般都係拜天后  

![](/images/tapmun11.jpg)

**天后古廟**  
唔好睇佢咁新淨都自稱為古廟  
因為佢嘅真身真係好夠古  
响康熙年間興建（一六幾幾年）  
廟頂嗰啲石灣陶瓷都過百年歷史  
成間廟仲係一級歷史建築物  
真係唔拜都用少少時間參觀吓  

![](/images/tapmun12.jpg)

廟前嘅瓦片屋 (頂)同煙囪  

![](/images/tapmun13.jpg)

先向下面行到落**下圍**  
呢個位係填出嚟嘅  

![](/images/tapmun14.jpg)

泊咗啲漁船  

![](/images/tapmun15.jpg)

啲水好清好清（玻璃水？）  
一望就見到水底喇  

![](/images/tapmun16.jpg)

然後沿路向上行  

![](/images/tapmun17.jpg)

就到好多牛牛聚集嘅**塔門營地**  

![](/images/tapmun18.jpg)

營地呢邊望出去嘅風景  

![](/images/tapmun19.jpg)

雖然啲牛牛一般都係食草  
（牛os：「影咩呀𡃁仔？」）  

![](/images/tapmun20.jpg)

但係响涼亭到坐吓  
就會見到啲牛會牛咁眼望實  
睇吓你有冇嘢食  

![](/images/tapmun21.jpg)

我啱啱食完嘢  
冇嘢要拎出嚟而家食  
不過坐响前面草地嘅姐姐們有呀  
啲牛牛梗係唔放過 XDDD  
搞到嚇親啲姐姐一路執嘢避走  

![](/images/tapmun22.jpg)

（牛os：「你仲好講，冇野食就過主啦！」）  
嗱～ 冇嘢俾佢食就會以眼神鄙視你！  
  
no la，佢係一隻牛媽媽  
要食多啲嘢同脾氣差啲都正常嘅  

![](/images/tapmun23.jpg)

令人心曠神怡嘅景色  

![](/images/tapmun24.jpg)

行出啲就見到都幾大浪  

![](/images/tapmun25.jpg)

再行樓梯上山  

![](/images/tapmun26.jpg)

身邊係不知名嘅植物  

![](/images/tapmun27.jpg)

回頭望兩邊景色  
一邊山景再加少少海  

![](/images/tapmun28.jpg)

另一邊圍住山中有個石灘  

![](/images/tapmun29.jpg)

行呀行 上呀上  

![](/images/tapmun30.jpg)

然後上到冇風景睇  
對對聯唔啱廣東話平仄  
連中文都係掉轉嚟寫嘅**龍景亭**  

![](/images/tapmun31.jpg)

上面得個天  
下面俾啲生得超高嘅植物遮實晒  
乜Q景都睇唔到  

![](/images/tapmun32.jpg)

鬧還鬧都會坐低响個亭度  
輕輕鬆鬆飲返杯  
呢隻**合同酒精 - あっさり梅酒**  
勁香，唔會過份甜  
亦唔會帶有強烈酸味  
8% 酒精入口順滑一啲都唔嗆喉  
好好味呀～～～（推薦推薦）  

![](/images/tapmun33.jpg)

穿過龍景亭繼續行  

![](/images/tapmun34.jpg)

終於有返靚景  

![](/images/tapmun35.jpg)

行～ 山～ 路～  
呢邊係就咁來回行  

![](/images/tapmun36.jpg)

好長好長嘅攀藤植物  

![](/images/tapmun37.jpg)

走返回頭路  

![](/images/tapmun38.jpg)

返落營地  

![](/images/tapmun39.jpg)

然後沿著海邊  

![](/images/tapmun40.jpg)

响疊石方向行  

![](/images/tapmun41.jpg)

望住蚺蛇尖同高流灣  

![](/images/tapmun42.jpg)

落下面就會去到**塔門洞**  
即係啲岩石俾海水侵蝕侵蝕蝕蝕到有個窿  
今日落過雨完全唔適合入水窿呀  

![](/images/tapmun43.jpg)

好寫意  

![](/images/tapmun44.jpg)

啲浪沖埋嚟都幾大聲  

![](/images/tapmun45.jpg)

去到**疊石**  
就見到一大堆石（廢話）  

![](/images/tapmun46.jpg)

同**呂字石**：即係兩舊四方疊起嘅石  

![](/images/tapmun47.jpg)

落樓梯  

![](/images/tapmun48.jpg)

落到**打浪排**  
堅大浪，好適合衝浪呢～  

![](/images/tapmun49.jpg)

一直沿海行  

![](/images/tapmun50.jpg)

就見到一列漁排    
塔門呢度係養殖海膽同魷魚  

![](/images/tapmun51.jpg)

到咗**漁民新村**  

![](/images/tapmun52.jpg)

買零食：**墨魚條**同**魷魚絲**  

![](/images/tapmun53.jpg)

差唔多兜完一圈  
見到行上少少有間教堂  
小島有教堂係較少有  
  
上到見到間嘢俾樹遮住就冇特別影低喇  
都只係粉紅 x 白嘅建築物一間啦  

![](/images/tapmun54.jpg)

見到碼頭，就即係完成一個圈仔  
有好多快艇仔兜客  

![](/images/tapmun55.jpg)

不過隻街渡已經埋站  
唔駛特登搭快艇  

![](/images/tapmun56.jpg)

準備上船  

![](/images/tapmun57.jpg)

返到**黃石碼頭**喇！  
  
～旅程完結～
