---
title: '[湯] 壹盅湯'
date: 2022-12-15T09:30:00.000+08:00
draft: false
images: ["/images/thesoup.jpg"]
tags : [flavor - 行膳積腹, flavor - 飲！, satisfaction - 黃店懲罰日]
---

抱住清醒阿B食late lunch  
突然諗起响等[Ann Mamma](https://hidie.net/annmamma/)位嗰陣想試吓嘅燉湯店  
（不過只係等執檯所以當時無轉場）  

![](/images/thesoup1.jpg)

坐低先有杯茶飲吓  

![](/images/thesoup2.jpg)

原本用粉筆字寫响黑板嘅是日menu湯無晒  
問轉咗湯o唔okay，我無咩所謂有得飲有得（哈）  

![](/images/thesoup.jpg)

**海底椰南北杏排骨湯**  
清潤嘢當然無問題  
因為係燉湯唔係煲嘅湯  
個味道清得嚟都幾出  
飲落唔口渴應該無味精所以都畀幾啖阿B飲  
（仲畀佢食少少湯渣瘦肉）  

![](/images/thesoup3.jpg)

懶得諗就嗌lunch set  
有湯有飯有餸點都夠飽  

![](/images/thesoup4.jpg)

**豉汁蒸倉魚**  
平日煮 & 食開住家飯嘅我都會嗌䱽魚  
皆因呢間屋無買呢隻魚啊！  
（其實連豆豉都無買）  
條魚唔算細火喉就有少少overcooked但尚可接受  
係完全可以食晒嘅程度  

![](/images/thesoup5.jpg)

滿滿**白飯**一碗，食得飽飽嘅～    
  
咪以為咁家庭式嘅嘢食    
會係咩婦人阿姐煮  
其實啲湯啊咁都係個年紀唔多大嘅老闆仔處理  
仲要係好同員工玩得嗰隻後生仔  
  
其實入舖之前都糾結緊食呢個set好  
定係食佢冬季限定嘅蛇羹糯米飯set好  
但畢竟第一次試都係先試燉湯  
嗯！幾滿意，下次可以試試蛇羹set～～～  
