---
title: '[粵] 蒸廬 - 廬 • 二人套餐'
date: 2022-12-21T09:30:00.000+08:00
draft: false
images: ["/images/thesteamhut.jpg"]
tags : [flavor - 行膳積腹, flavor - 飲！, satisfaction - 黃店懲罰日]
---

有燉湯又有點心  
同小不點嚟個開心lunch先...  

![](/images/thesteamhut1.jpg)

二人set有兩盅燉湯  
熱辣辣上場！  

![](/images/thesteamhut2.jpg)

**花膠蟲草花栗子燉土雞湯**  
望個樣同聞個味都知道佢足料  
飲落喉嚨潤潤咁，唔錯唔錯  

![](/images/thesteamhut3.jpg)

**黨參天麻川芎燉魚頭湯**  
補！味道香藥材味淡淡飄出（正）～  

![](/images/thesteamhut4.jpg)

**晶瑩蝦餃皇**  
點心set都有蝦餃，好開心  
（蝦餃lover是也）  
皮夠韌蝦夠爽味道都幾好  

![](/images/thesteamhut5.jpg)

**鮑菇蟲草棉花雞**  
小不點鍾意嘅棉花雞  
冬菇換咗做鮑魚菇  
個香味同味道就變得無咁濃  
雞滑滑棉花魚肚都夠腍，okay啦！  

![](/images/thesteamhut.jpg)

**蒸廬拼美點（9件）**  
嗰9件係燒賣皇x2、蝦餃、抹茶叉燒包、粉果、菜苗餃、馬拉糕、馬蹄糕同薑汁糕  
有鹹有甜餡料份量多  
甜點唔會好甜而且糕點夠晒煙韌，好食！  

![](/images/thesteamhut6.jpg)

**抹茶叉燒包**
西包配叉燒餡又唔會多咗面頭浸「雪山」  
抹茶味其實唔突出  
不過本身唔鍾意食叉包所以都冇咩好講  

![](/images/thesteamhut7.jpg)

**雪花蛋散**  
呵呵呵有蛋散食  
少少可惜佢唔係鬆脆嗰隻  
硬硬地嘅炸皮好在唔油膩都冇油臆味  

![](/images/thesteamhut8.jpg)

**是日甜品 - 蓮子紅豆沙**  
黐線！個餐鬼死咁多嘢食嘅？！  
粒粒紅豆又煲到起沙；蓮子都鬆化  
