---
title: '[雞] 天天海南雞飯'
date: 2019-07-13T19:54:00.001+08:00
draft: false
aliases: [ "/2019/07/blog-post_55.html" ]
tags : [flavor - 行膳積腹]
---

平日較鍾意泰式海南雞  
不過新加坡式嘅間唔時食吓都幾好  

![](/images/tiantian1.jpg)

**天天海南雞**  
寫例牌但係超大份  
雞唔肥，雞皮薄薄皮肉之間無肥膏  
肉香滑唔乾柴又夠雞味  
配埋特色辣醬非常夾  
平日鍾意點點醬油膏嘅我都一秒轉軚  
  
雖然應該會更相輝映但都冇嗌油飯  
好啦！搵日lunch嘅時候再試吓  

![](/images/tiantian2.jpg)

**酒糟四寶**  
細細聲講，我覺得呢兜嘢比海南雞更！出！色！  
有醉雞翼雞尖雞腳雞腎雞膶  
樣樣都勁足花雕味  
酒味濃郁又唔鹹之餘仲要勁入味  
太好食喇實在，超讚！！！  

![](/images/tiantian3.jpg)

**鹽磚和牛**  
响佢同牛骨茶之間揀  
侍應哥哥話茶會漏啲同埋呢碟受歡迎啲  
不過其實啲牛都幾多吓，好飽呀  
和牛軟滑切細粒，上面爆多木魚碎咬落脆身帶微微魚香  
牛肉底有炸紫菜同軟牛肉好夾  
本身已經夠味不過都會沾少少下面塊粉紅岩鹽版  
送飯送酒就揩多少少鹽齋食就唔駛  
加返辣椒碎食就再突出啲  
惹味到暈，再突顯牛肉陣味  
  
啲嘢好食服務又好連杯水裡面嘅檸檬都好香，good呢～
