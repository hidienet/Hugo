---
title: '[pizza] Tino''s Pizza Café'
date: 2020-04-02T21:54:00.000+08:00
draft: false
aliases: [ "/2020/04/pizza-tinos-pizza-cafe.html" ]
tags : [flavor - 行膳積腹, satisfaction - 黃店懲罰日]
---

來自臺灣嘅意大利pizza係冇珍珠响面嘅！  

![](/images/tinos1.jpg)

**堅果四重乳酪比薩 | Four cheese with mixed nuts pizza**  
mozzarella x blue cheese x Grand Padano x Gouda  
仲有合桃杏仁，竟然唔會太heavy因為加咗蜜糖中和返  
餅底焗得外脆內微韌，趁熱食非常美味  

![](/images/tinos2.jpg)

**經典松露野菇比薩 | Truffle and mushroom pizza**  
松露嘛... 搶味就梗㗎喇  
其他菇都保留水份軟軟腍  
芝士微香有韌性；洋蔥仲留返少少爽脆  
夾埋餅底層次真係好豐富呢～  

![](/images/tinos3.jpg)

**西班牙海鮮烤飯 | Seafood baked rice**  
pizza好食鑊仔飯都好出色呀  

![](/images/tinos4.jpg)

**小花枝佐墨西哥蒜醬 | Fried cuttlefish**  
啱啱炸起熱辣辣好好食  
花枝新鮮勁爽口，唔會太鹹just right  
加埋個都幾辣嘅蒜蓉墨西哥辣椒醬極惹味啊！  

![](/images/tinos5.jpg)

唔例水嘅**南瓜濃湯**，都OK creamy啊！  

![](/images/tinos6.jpg)

**牛油果椰奶沙冰 | Avocado coconut milk smoothie**  
肥仔啲都要飲！  
熟透嘅牛油果味道濃郁  
一啲都唔會輸畀好出味嘅椰奶  
沙冰攪得夠碎成杯嘢勁滑溜  
當低糖啲嘅甜品都冇問題  
  
  
好好食個價又夠深水埗  
難怪咁多人鍾意嚟食（心）
