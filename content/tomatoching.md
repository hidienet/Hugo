---
title: '[犇] 番茄師兄 TOMATO C HING'
date: 2022-09-03T10:00:00.000+08:00
draft: false
images: ["/images/tomatoching.jpg"]
tags : [flavor - 行膳積腹, satisfaction - 黃店懲罰日]
---

同佢(+1)行完山走落元朗搵食  
點知佢入咗間我唔alright嘅餐廳  
脾氣差嘅我竟然冇發火只係默默轉身走  
掉低佢兩個而個肚好鬼餓  
經過真台客咁啱day-off喎  
响連個天都唔鍾意我嘅情況下  
係喎，仲有响深水埗鑊鑊見到都好很多人等嘅番茄師兄  
即係狗衝入去九秒九決定食乜落單啊！！！  

![](/images/tomatoching.jpg)

**犇犇有禮 烏冬**  
嚟得番茄師兄當然係為咗佢個番茄濃湯底  
用新鮮番茄熬煮仲冇加味精  
完全飲得出番茄嘅鮮甜  
犇犇嘛... 有牛面頰、牛坑腩同崩沙腩  
牛味濃郁加上炆得好腍身好好食啊！  
平日麻麻食麵呀米線呀同thanks, but no thanks車仔麵  
所以唔揀麵要烏冬，都掛湯算唔錯呢～  

![](/images/tomatoching1.jpg)

**檸檬雪梨露**  
唔太甜又夠香飲完個人爽返晒條氣都順晒  
  
就係知道自己脾氣臭所以吞咗啖氣  
其實唔滿意應該唔扯火平心靜氣講意見  
可惜從來萬千寵愛學唔識呢樣嘢  
慢慢試吓改但係都唔似有咩好方向嘅結果  
算啦放棄喇繼續搵返啲就到我嗰啲啦  
人生苦短與其谷住道氣咁做人  
都係做返最舒服最自在嘅自己好過  
    
between, 佢哋最後都無食到嗰間嘢走咗去616  
diu轉呢個場又唔早講  
係嘅話一定二仔底死都跟去  
不過無啦發咗脾氣佢就唔L見我㗎喇  
都唔知究竟邊個啲脾氣臭啲，超～～～  
