---
title: '[ドキドキ鳥取] Day1：大山黒牛処 強小亭'
date: 2020-12-11T17:30:00.000+08:00
draft: false
images: ["/images/tottori1f.jpg"]
tags : [travel-日本-鳥取, flavor - 行膳積腹, flavor - 飲！]
---

走過陰森嘅路段

![](/images/tottori1f1.jpg)

終於嚟到今晚晚餐嘅地方

![](/images/tottori1f2.jpg)

**大山黒牛処 強小亭**  
肚餓就唔諗太多，揀set啦
（**強小亭プレミアムコース**）  

![](/images/tottori1f3.jpg)

食大山牛梗係配大山手工啤 **Daisen G Beer**（心）  
左邊係香甜濃郁果味重嘅**Pale Ale**  
右邊係甜甜滑滑身最後帶微苦嘅**Weizen**  

![](/images/tottori1f4.jpg)

**炙り牛さし握り 雲丹添え**  
（牛肉手握壽司配海膽）
醋飯上放上生牛大髀肉同海膽  
塊肉入口即溶  
肉嘅味道同海膽一樣濃郁但唔互相搶味  
配埋醋飯就唔會太膩，超～ 正～

![](/images/tottori1f5.jpg)

**焼きしゃぶ**  
燒嘅shabu牛

![](/images/tottori1f6.jpg)

薄薄嘅牛肉唔拎嚟烚拎去快速燒  

![](/images/tottori1f7.jpg)

好快就轉色喇

![](/images/tottori1f8.jpg)

大山牛… 無咩㗎，拎過日本第一黑毛和牛獎之嘛...  
燒完之後油花咇出香而不漏咁囉  
加上個汁係柑橘醋、高湯同紅葉泥（蘿蔔泥&辣椒）混合  
就算連埋燒唔走晒嘅肥油食埋都仲係唔油膩膩  

![](/images/tottori1f9.jpg)

**焼きすき**
烤壽喜燒suki牛，將すき焼き燒嚟食

![](/images/tottori1f10.jpg)

牛肋眼先以砂糖、醬油同味醂醃製

![](/images/tottori1f11.jpg)

有糖所以易燒得焦香啲

![](/images/tottori1f12.jpg)

平時食すき焼き會蘸蛋汁  
呢片すき牛都有  
不過係再用心機啲嘅全發起泡泡蛋白  
連埋濃郁蛋味嘅橙黃色唔腥蛋黃  
將肉片美味層次再再再推高呢～  

![](/images/tottori1f13.jpg)

**ホルモン盛り合わせ**  
視心血管健康為無物  

![](/images/tottori1f14.jpg)

再加咗個內臟盤燒呀燒（呵呵呵）  

![](/images/tottori1f15.jpg)

啲烤腸好好食就預咗啦  
估唔到啲牛膶更驚喜  
外層燒到焦焦脆  
裡面微軟膶味香濃新鮮唔會羶，好L好食呀頂！

![](/images/tottori1f16.jpg)

**お口直し**  
好似法式料理咁有清口菜  

![](/images/tottori1f17.jpg)

好似細細棵蘆薈咁嘅佢叫做**石蓮花**  
味道帶酸，果然好清新  

![](/images/tottori1f18.jpg)

**季節の紅色サラダ**  
連埋兜沙律（調味汁都有兩種）  
可以繼續迎接牛牛sssssss～  

![](/images/tottori1f.jpg)

**本日の稀少部位四種盛り**  
ハネシタ | イチボ | 外カルビ | ウワミスジ   
....邊打字邊流口水  

![](/images/tottori1f19.jpg)

好在燒牛嘅時間唔漫長

![](/images/tottori1f20.jpg)

燒吓又食吓

![](/images/tottori1f21.jpg)

食吓又燒吓

![](/images/tottori1f22.jpg)

唔講唔覺就已經飽飽地  

![](/images/tottori1f23.jpg)

**特製ガーリックライス | テールスープ**  
完全唔記得咗個set係仲有蒜香牛肉炒飯同超讚嘅牛尾骨湯  
但係個飯超超超香，點都扒啲落肚  
牛尾骨湯... 湯之嘛，飲得晒啦！  
話時話個湯係嗰啲睇落清但牛味勁濃，好好飲～  

![](/images/tottori1f24.jpg)

**自家製デザート三種盛り**  
係好很飽嘅，然而滑滑pudding同mousse點都啪得落  

![](/images/tottori1f25.jpg)

飲杯茶就夠啦（嗝～）  
  
  
{{<tottori>}}  
