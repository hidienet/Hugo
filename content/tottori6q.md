---
title: '[ドキドキ鳥取] Day6：千代むすび酒造 岡空本店'
date: 2021-02-10T08:30:00.000+08:00
draft: false
images: ["/images/tottori6q.jpg"]
tags : [travel-日本-鳥取, flavor - 飲！]
---

頭先[食飯](https://hidie.net/tottori6m/)飲過好好味嘅**上撰千代むすび 純米吟釀**  

![](/images/tottori6q.jpg)

**千代むすび酒造 岡空本店**  
返酒店條路會經過嘛，入去八吓先  

![](/images/tottori6q1.jpg)

啊啊啊～都有鬼太郎㗎！  

![](/images/tottori6q2.jpg)

最最最緊要，呢度係有日本酒sake bar嘅（立飲）  

![](/images/tottori6q13.jpg)

首先，我係衝住門前寫著呢杯**R1BY 初しぼり**嘅**無過濾原酒**而嚟  

![](/images/tottori6q14.jpg)

啱啱出嘅新酒，清香味美好適合飲嘅第一杯 

![](/images/tottori6q3.jpg)

小食揀咗**クリームチーズの醤油漬け**同**いかのしょうゆ漬**  
兩樣都係我本身鍾意食嘅嘢，無得輸！  

![](/images/tottori6q4.jpg)

筷子托都係用鬼太郎（角色）呢  

![](/images/tottori6q5.jpg)

第二杯試燗嘅**完熟純米**  

![](/images/tottori6q15.jpg)

3年熟成，琥珀色澤香氣飄逸  
熱飲更完全將香味再迫出，正！  

![](/images/tottori6q6.jpg)

第三杯，呢杯唔係我叫係bartender請我飲嘅  

![](/images/tottori6q7.jpg)

**因伯人(Impact) DRY GIN**  
請我飲嘅原因係我研究過呢支嘢  
本身係俾將招紙吸引到  
然後就「e？日本酒廠釀嘅GIN？」  
跟住我就獲得一個shot  
入口係超清新嘅青檸味  
隊完一陣先覺得「哇！個47度酒精衝緊出嚟！」  
好爽口！講真，好想買不過平日好少飲GIN  

![](/images/tottori6q8.jpg)

第四杯，**猫また梅酒**  
隻貓貓咁過癮加上今日無點食過甜嘢嘛  
飲梅酒幾好呀，梅酒濃郁香甜on rock就just right  

![](/images/tottori6q9.jpg)

原本間舖裡面得我一個响度飲  
然後突然有三五知己嘅ee走入嚟  
個個都話要杯**甘酒**，然後好快哈哈哈飲完就走  
跟住，我唔執輸咁都要返杯  
但係因為舖頭一直開著暖氣覺得熱就飲凍嘅  

![](/images/tottori6q10.jpg)

然而唔忍心睇住我暴殄天物嘅bartender  
話甘酒熱飲會好飲好多  
就二話不說再去㷫一杯請我飲  
咪講笑！凍飲已經好好飲；熱飲係非常好飲！！！  
飲完返唔到轉頭熱住個身都係咁話～  

![](/images/tottori6q11.jpg)

啦啦啦，買咩好？  

![](/images/tottori6q12.jpg)

[酒 & 鬼太郎](https://hidie.net/chiyomusubi/)，啱哂我河車啦總之就  









    
  
{{<tottori>}}  
