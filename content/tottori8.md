---
title: '[ドキドキ鳥取]  Day8：皆生 → イオンモール日吉津 → 米子鬼太郎空港'
date: 2020-02-17T12:16:00.000+08:00
draft: false
aliases: [ "/2020/02/day8.html" ]
tags : [travel-日本-鳥取]
---

好喇 last day喇，落樓浸個溫泉先  

![](/images/tottori8a1.jpg)

8日旅程浸咗4個成11次溫泉都咪話唔爽（大心）  

![](/images/tottori8a4.jpg)

然後就去一泊二食嘅[自助早餐](https://hidie.net/tottori8a/)  
又係超多嘢揀樣樣都想試...  

![](/images/tottori8a5.jpg)

溫泉蛋呵呵呵  

![](/images/tottori8a7.jpg)

揀咗窗邊位置不過今日天色mamaday  

![](/images/tottori8a8.jpg)

執好行李就check out喇  
呢間嘢係自助畀錢形式都幾方便  

![](/images/tottori8b1.jpg)

拖埋行李去到皆生温泉 米子市観光センター巴士站  
見到呢架一日一班來回皆山溫泉同境港駅嘅巴士  
but而家唔係搭呢架啦～  

![](/images/tottori8b2.jpg)

嘻嘻因為要去依昂 [イオンモール日吉津 (AEON Mall 日吉津)](https://hidie.net/tottori8b/) 啊！  
有得免費寄存行李㗎～  

![](/images/tottori8b3.jpg)

又可以兩手揈揈行街街  

![](/images/tottori8b4.jpg)

喔！シャア・アズナブル啊！  

![](/images/tottori8b.jpg)

啊啊啊啊啊！  

![](/images/tottori8b5.jpg)

哇～駕駛椅（誤！）啊  
會唔會解決疲勞三倍速呢？  

![](/images/tottori8b6.jpg)

型到震呢（冇錢買加上電壓唔啱而且點搵返屋企仲有屋企有邊有地方擺blablabla...）  

![](/images/tottori8b7.jpg)

扭蛋機牆呀呀呀  

![](/images/tottori8b8.jpg)

百円店DAISO（ダイソー）換日本製Peter Rabbit餐具  
今日儲唔夠唔緊要，下兩個禮拜再去日本再儲過  

![](/images/tottori8c.jpg)

呢間mall啲餐廳唔係好吸引  
就去咗food court食**牛丼（並盛）ランチセット** @[すき家](https://hidie.net/tottori8c/)  
話時話我係第一次食呢間嘢嘅牛丼（[之前食過](https://hidie.net/kojkmi10a/) but is NOT牛丼）  
香港就話排長龍呢度梗係唔駛，仲要係whole set 500円好鬼抵  
所以再嗌多杯甘酒開心吓～  

![](/images/tottori8c2.jpg)

行完街食完晏就搭巴士去**米子駅**  

![](/images/tottori8d.jpg)

[永谷園 1本でしじみ70個分のちから おみそ汁](https://hidie.net/tottori8d/)  
非！常！濃！郁！嘅蜆味！！！  
响站內嘅自動販売機買  

![](/images/tottori8d1.jpg)

米子駅嘅風頭成日俾鬼太郎搶咗  
其實仲有呢啲位都好IGable嘅  

![](/images/tottori8e.jpg)

今次係[こなき爺列車](https://hidie.net/tottori8e/)啊！  
（六款列車搭到五款，爭砂かけ婆嗰架遇唔到）  

![](/images/tottori8e1.jpg)

滿滿角色嘅車身  

![](/images/tottori8e3.jpg)

角色sss 凳  

![](/images/tottori8e6.jpg)

好歡樂嘅天花  

![](/images/tottori8f1.jpg)

到[米子鬼太郎空港](https://hidie.net/tottori8f/)喇  

![](/images/tottori8f2.jpg)

含角色嘅水牌  

![](/images/tottori8f3.jpg)

**2F 出発フロア**  

![](/images/tottori8f4.jpg)

大大幅妖怪玻璃貼  

![](/images/tottori8f5.jpg)

土產店BEE WING出面隻鬼太郎  

![](/images/tottori8f6.jpg)

買咗件鬼太郎tee  
...因為天氣實在太熱  
好彩有買，機場同返到香港都係熱hihi  

![](/images/tottori8f.jpg)

**ゲゲゲの鬼太郎スポット**  
同[柯南機場](https://hidie.net/tottori5d/)一樣大把影相位啦  

![](/images/tottori8g1.jpg)

[Asahi 濃いめのカルピス 青森県産ふじりんご](https://hidie.net/tottori8g/)  
臨上機前响自動販売機再放低啲散銀  
好好味嘅calpis x 清甜蘋果呢～  

![](/images/tottori8g2.jpg)

好似小學去旅行「野餐」樣嘅飛機餐，哈哈  
  

{{<tottori>}}  
