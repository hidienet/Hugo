---
title: '「觸感生情」- 第五屆香港觸感藝術節'
date: 2018-03-21T13:52:00.000+08:00
draft: false
aliases: [ "/2018/03/blog-post_21.html" ]
tags : [amusement - exhibition]
---

當你睇緊我打嘅呢啲字  
就證明你並唔係失明  
然而有好多人唔似我哋咁睇到嘢  
平日用眼去睇雕塑、睇表演  
失明人士又會點去欣賞藝術品呢？  
今次就從佢哋角度出發去接觸藝術～  

![](/images/touchart5.jpg)

場地，就係响呢個倉裡面  

![](/images/touchart5a.jpg)

缺少咗一種感覺（視覺）之下  
會令觸覺聽覺甚至嗅覺更敏銳  
視障人士同其他人一樣  
生命都係需要**水**、**呼吸**、**食**、**溫度**同**關係**呢五種元素  

![](/images/touchart5b.jpg)

唔係只係我睇到呢份嘢㗎  
場刊有大字版 & 點字版本嘅  

![](/images/touchart5c.jpg)

counter係放物資等嘅集合處  
佢嘅身後面仲係個展館  

![](/images/touchart5d.jpg)

「**通達藝術欣賞**」  
除咗一般認知嘅觸感書  
有點字同凸起嘅圖畫  
展出嘅書有嚟自美國韓國同日本  

![](/images/touchart5e.jpg)

而呢度就講解咗視障人士係點感受藝術  

![](/images/touchart5f.jpg)

好喇，戴住眼罩拎埋白杖  
就由視障嘅導賞員帶入藝術倉喇！  
  
～**漆黑一片嘅環境**～  
  
導覽團有A、B兩場，展品都唔同  
每樣藝術品都係由藝術家同視障人士一齊整嘅  
  
A場（四套藝術品）  
  
關於食  作品：**聚餐**    
（張啟富、黎振寧、姚君豪）  
由聲音「帶路」，試吓以視障人士嘅角度去... 飲茶！  
  
關於關係  作品：**八件小事**  
（袁永賢、鄧子朗）  
戴上headset聽吓摸吓日常事  
有啲係所有人都接觸到  
而有啲原來視障嘅話仲可以咁樣做，長知識了！  
  
關於溫度  作品：**被窩的溫度**  
（程雪君、陳裕君）  
有得攤呀瞓呀拎起裡面啲嘢fing fing吓  
响香港好難得可以咁樣「玩」作品  
  
關於關係、溫度  名稱：**觸**  
（黃鳳芝、黃美芳）  
呢件非常有驚喜  
有溫度嘅展品  
摸完揸完會由心暖出嚟  
  
B場（五套藝術品）  
  
關於呼吸  作品：**呼吸的味道**  
（張運澄、梁曉然）  
只係用眼睇嘅話  
會唔會就忘記咗件嘢本身嘅氣息？  
  
關於呼吸  作品：**自由的空氣**  
（逗點、陳彥璘）  
一次過用身體感受唔同場景嘅濕度、氣流、聲音  
  
關於呼吸  作品：**睡眠的斜視**  
（楊秀卓、盧勁馳）  
去感受吓一個睇唔到嘢嘅失眠夜  
  
關於溫度 作品：**非凡時刻**  
（林董儀、梁以瑚）  
體驗指尖每一個觸碰  
  
關於食  作品：**舌尖的思念**  
（嚴美媚、何敏儀）  
有得玩有得食，仲有得take message  
  
每場一粒鐘，响導賞員指示下重見光明。  
  

![](/images/touchart5g.jpg)

非！常！值！得！去，真心推介！  
展埋今個星期咋，要去就報名啦
