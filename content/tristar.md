---
title: '[麵] 三星台菜食堂 Tristar Kitchen - 噶瑪蘭威士忌三星麵'
date: 2020-05-14T21:42:00.000+08:00
draft: false
aliases: [ "/2020/05/tristar-kitchen.html" ]
tags : [flavor - 行膳積腹, satisfaction - 黃店懲罰日]
---

仲未有得去臺灣呀呀呀（淚）  

![](/images/tristar1.jpg)

唯有食添加臺灣威士忌[kavalan](https://hidie.net/kavalansolistsherrysingle/)嘅臺灣牛肉麵先（心）

![](/images/tristar2.jpg)

有兜麵啦麥芽啦大兜蔥啦  
當然仲有支kavalan（噶瑪蘭）啦！

![](/images/tristar3.jpg)

上枱後先用火槍燒熟個牛肉面

![](/images/tristar4.jpg)

燒一面㗎啫；另一面浸緊熱湯唔駛燒  
牛肉太熟唔好食嘛...

![](/images/tristar5.jpg)

再倒啲麥芽上去然後又燒一燒  
呃... 好香呢～

![](/images/tristar6.jpg)

最後，倒半支kavalan去個湯勺度燒  
起晒藍色火，仲酒香四溢喔！

![](/images/tristar7.jpg)

！好好火！

![](/images/tristar.jpg)

熄火之後加埋大量嘅蔥，**噶瑪蘭威士忌三星麵**就完成喇！  
本身濃味嘅湯底加咗燒過嘅威士忌之後反而變得清爽柔和  
麥芽味非常香，搞到風暴吸入湯底㖭（嘿）

![](/images/tristar8.jpg)

半熟嘅嫩滑牛肉片

![](/images/tristar9.jpg)

新鮮牛肚一咬就斷唔韌唔會攝牙罅

![](/images/tristar10.jpg)

大大舊超～漿～口～牛筋  
幸福滿滿嘅感覺（心）

![](/images/tristar11.jpg)

鮮嫩無比嘅牛腩啊！  
牛味香炆得腍個煮汁又夠入味so great

![](/images/tristar12.jpg)

白麵煮得啱啱好唔會太腍好掛湯  
成碗麵完成度高，每樣料都三大件好足料  
其實兩個人都夠食...

![](/images/tristar13.jpg)

**紅燒三星麵**  
原味紅燒三星麵  
三星係指牛腩牛筋牛肚  
湯底比有kavalan嘅濃郁極多  
但唔會有好強勁嘅藥材味

![](/images/tristar14.jpg)

**酒香鴨舌**  
呵呵呵，講酒嘛點可以冇花雕  
花雕同藥膳（當歸杞子）味濃郁  
鴨舌質地爽口好好味

![](/images/tristar15.jpg)

**第一鹽酥雞**  
好耐先到，仲以為漏單（but冇催過單）  
不過只係因為佢即叫即炸熱辣辣  
皮微微韌脆裡面嫰雞會爆雞汁，正！
