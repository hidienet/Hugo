---
title: '[點心] 徐記廚房點心'
date: 2021-01-02T09:50:00.000+08:00
draft: false
images: ["/images/tsuikee.jpg"]
tags : [flavor - 行膳積腹, satisfaction - 黃店懲罰日]
---

得閒就去飲茶先～～～  

![](/images/tsuikee1.jpg)

**徐記廚房點心**  
搬咗新舖地方乾淨又闊落  

![](/images/tsuikee.jpg)

**徐記蝦餃皇**  
飽飽滿蝦肉爽口皮唔太厚又夠煙韌，正！

![](/images/tsuikee2.jpg)

**蟹子燒賣皇**  
其實我本身麻麻地豬肉燒賣  
but小不點極推薦咪食囉  
個味唔錯，塊皮冇鹼水味  
豬肉同蝦都唔霉  
亦唔會溝埋變成堆唔知咩味咁都唔錯  

![](/images/tsuikee3.jpg)

**健康布拉腸**  
蒸腸粉爽滑唔會overcooked  
勁香米味，加少少豉油就已經好好食  

![](/images/tsuikee4.jpg)

**黃金魚餅**  
魚餅即叫即煎熱辣辣  
呢隻有餃子皮包住，外層煎得脆脆  
裡面啲鯪魚肉彈彈牙咁好好食  

![](/images/tsuikee5.jpg)

**煎釀虎皮尖椒**  
食尖椒啊真係好講運氣  
唔辣又食得唔夠過癮
幸運地食到隻辣嘅  
又驚自己唔太食得辣好矛盾  
不過隻椒本身清爽就好  
係少少嫌啲釀魚肉唔到飽滿啫  

![](/images/tsuikee6.jpg)

**古法蛋散**  
隱藏menu之蛋散  
因為點心紙裡面無嘅  
然而呢樣都係碰運氣食物之一  
味道係好嘅，蜜糖仲要爆多非常sweet  
三舊裡面有一件超～ 鬆、一件OK鬆、一件唔夠鬆呀 TT  
唔完美可接受希望下次做得好啲  
  
  
啊！特別要推介呢度嘅鎮店之寶：**徐媽媽**  
親和力極強人又nice  
（員工們都好有禮貌）  
令到成個用餐過程都好愉快呢～  
