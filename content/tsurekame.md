---
title: '[麵] 鶴亀 - 黑松露慢煮安格斯牛沾麵、海老帆立貝沾麵'
date: 2021-01-09T14:30:00.000+08:00
draft: false
images: ["/images/tsurekame.jpg"]
tags : [flavor - 行膳積腹, satisfaction - 黃店懲罰日]
---

好negative咁將DNA送中  
結果係negative就出返去食嘢  

![](/images/tsurekame1.jpg)

**黑松露慢煮安格斯牛沾麵**  
黑松露就係味道好搶  
不過啲牛肉大大塊又腍身  
就唔會畀菇食晒成兜嘢個味  
麵條爽滑彈牙夠掛湯，好好食呢～  

![](/images/tsurekame2.jpg)

個沾麵汁骨湯味奶白味道濃郁  
仲有隻帆立貝响裡面，駛唔駛咁足料呀？  

![](/images/tsurekame3.jpg)

**海老帆立貝沾麵**  
碗麵啲料都多成個碗蓋咁    
海鮮們帶住絕頂鮮甜嘅味道  
沾麵湯汁係滿滿櫻花蝦sss  
其實响牛肉沾麵同佢之間真係好難揀，全部食晒就最好～  

![](/images/tsurekame4.jpg)

**特濃豚骨沾麵**  
唔沾沾吓爆濃香豬骨湯麵都好好食  

![](/images/tsurekame5.jpg)

**鹽味雞湯拉麵**  
要清嘅仲有呢種  

![](/images/tsurekame6.jpg)

**日式煎餃子**  
拉麵嘅好朋友，話煎啫其實係氣炸鍋炸嘅  
唔會油膩膩咁都唔錯嘅

![](/images/tsurekame7.jpg)

**吉列芝士蝦球**  
但小食之最一定定定係呢個芝士蝦波波！！！  

![](/images/tsurekame8.jpg)

彈牙蝦球裡面係流心芝士  
正到暈啊！食幾多粒都唔會夠喉呢哈哈哈～～～  
  
