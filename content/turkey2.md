---
title: '[高溫熱氣土耳其] Day2：Yerebatan Sarnıcı、Ayasofya Müzesi、Kadıköy (Çiya Sofrası) 、Şişli (The Beer Room、Grey topağacı)'
date: 2020-03-10T10:17:00.000+08:00
draft: false
aliases: [ "/2020/03/day2yerebatan-sarncayasofya.html" ]
tags : [travel - Türkiye (Turkey)]
---

酒店包埋早餐，食咗先行  

![](/images/turkey2z1.jpg)

襯就開門去排咗入**Yerebatan Sarnıcı**先  

![](/images/turkey2z2.jpg)

係建於542年嘅**地下水宮殿**  
唔作為宮殿之後就改建成水利設施  

![](/images/turkey2z3.jpg)

**Ayasofya Müzesi | 聖蘇菲亞大教堂**  
呢間拜占庭大教堂有近千五年歷史㗎喇  

![](/images/turkey2z4.jpg)

537 - 1204年：東正教教堂  
1204 - 1261年：羅馬天主教教堂  
1261 - 1453年：（又返返去）東正教教堂  
1453 - 1931年：帝國清真寺  
1935年到依家：博物館  
所以裡面係撈埋一齊嘅風格  

![](/images/turkey2z5.jpg)

遊完教堂就搭路面電車T1落**Eminönü**  

![](/images/turkey2z6.jpg)

响呢個碼頭上船搭廿分鐘  
就輕輕鬆鬆咁由歐洲去亞洲  

![](/images/turkey2z7.jpg)

時刻都要記得補充水份！  

![](/images/turkey2z8.jpg)

暫別歐洲（揮手～）  

![](/images/turkey2z9.jpg)

**Gülhane Parkı**  

![](/images/turkey2z10.jpg)

**15 Temmuz Şehitleri Köprüsü | 7月15日烈士大橋**  
係一條貫通歐亞嘅橋樑  

![](/images/turkey2z11.jpg)

計坐飛機橫越歐亞  
今次係第一次坐船去  

![](/images/turkey2z12.jpg)

到「亞洲」**Kadıköy**喇～  

![](/images/turkey2z13.jpg)

初嚟報到一定要試搭一次舊式**路面電車20號**兜一個圈仔嘅  

![](/images/turkey2z14.jpg)

歐洲同亞洲都唔係好大分別啫...  

![](/images/turkey2z15.jpg)

條路線幾舒服有街景又有自然景咁  
悠悠閒咁吹吓風都咪話唔疏肝  

![](/images/turkey2z16.jpg)

落咗車就係時候行去搵食  

![](/images/turkey2z17.jpg)

Lunch @**Çiya Sofrası**  
小食前菜類係自己睇住揀然後店員拎上枱  
好多嘢揀樣樣都好好味咁真係有少少選擇最困難症都會病發  

![](/images/turkey2z18.jpg)

再嗌幾碟細份量主菜，配餅食啱啱好  

![](/images/turkey2z19.jpg)

啲嘢好好好好食，店員勁親切好熱情仲有絕佳笑容  
食完飯會問要咖啡定茶，今次揀茶（好滿足）  

![](/images/turkey2z20.jpg)

teatime @**Kurukahveci Zeynel Bey**  
行街唔係唔好，不過熱到行唔起勁  
坐低飲杯咖啡食件甜品啦都係  

![](/images/turkey2z21.jpg)

試過搭飛機同坐船穿插歐洲同亞洲  
家陣就試吓搭巴士去歐洲（媽～我去歐洲玩喇！）  

![](/images/turkey2z22.jpg)

再見亞洲喇～  

![](/images/turkey2z23.jpg)

行陸路就係經今朝遠望個條**15 Temmuz Şehitleri Köprüsü | 7月15日烈士大橋**  

![](/images/turkey2z24.jpg)

**İstanbul Cevahir**  
嚟度Şişli，天氣太熱都係匿一陣响商場先  

![](/images/turkey2z25.jpg)

哇！正呀個商場地底有成幾層係玩機動遊戲  
呢條過山車有四層樓高  
可惜搵嚟搵去都唔知點買飛無得玩残念ね  

![](/images/turkey2z26.jpg)

咁鬼熱梗係連一個metro站嘅路程都唔會行啦！ (Şişli → **Osmanbey**)  

![](/images/turkey2z27.jpg)

漫無目的兜兜吓  
見到間嘢幾chill咪坐响路邊嘆杯啤囉 @**The Beer Room**  

![](/images/turkey2z28.jpg)

**Maçka Sanat Parkı**  
飲完再行吓公園先  

![](/images/turkey2z29.jpg)

晚餐食意大利嘢 @**Grey topağacı**  
哎吔吔只係叫幾樣嘢已經太豐富咁喇～  

![](/images/turkey2z30.jpg)

都攰喇玩足一日  
搭返metro再轉路面電車返酒店諗住早啲休息  
  
  
但係梳洗完其實都冇即刻去瞓  
因為一直睇返較早前啲片 @825遊行

{{<turkey>}}
