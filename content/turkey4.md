---
title: '[高溫熱氣土耳其] Day4：Adalar - Büyükada (MADO)、Kadıköy (Benazio Coffee、Çiya Kebap)'
date: 2020-03-16T10:06:00.000+08:00
draft: false
aliases: [ "/2020/03/day4adalar-buyukada-madokadkoy-benazio.html" ]
tags : [travel - Türkiye (Turkey)]
---

食飽飽酒店個早餐又出去喇～  

![](/images/turkey4z1.jpg)

**Alman Çeşmesi**  
16世紀晚期Ottoman時期嘅噴水池  

![](/images/turkey4z2.jpg)

搭路面電車去Eminönü  
响Sirkeci Terminali上船去亞洲搵「王子」！！！  
（Eminönü - Kadıköy - **Adalar**）  

![](/images/turkey4z3.jpg)

先經過第一個王子島群嘅島：**Kınalıada**  

![](/images/turkey4z4.jpg)

再去到第二個王子島：**Burgazadası**  

![](/images/turkey4z5.jpg)

然後係第三個：**Heybeliada**  

![](/images/turkey4z6.jpg)

離開咗三個王子 (島)  
就嚟到第四個亦係最大一個嘅**Büyükada**  

![](/images/turkey4z7.jpg)

雖然譯為「王子島群」  
**Adalar**嘅意思只係"島s"，not"王子"  
而呢啲島s係响拜占庭時期將啲王子同王室成員流放用  
Ottoman時期都繼續沿用呢種做法嘅  

![](/images/turkey4z8.jpg)

島嘅面積唔係非常大  
遊客嘛一般都係以馬車租單車踩同行路為主  
馬車好臭，應該係因為長期虐待啲馬  
絕對唔建議用呢種助紂為虐嘅方式嚟遊覽  
單車我唔識踩，因此只有行路...  

![](/images/turkey4z9.jpg)

但係個高溫仍如熊火一般不放開我  
王子就搵唔到喇搵嘢食啦唉... @**Milto Restaurant**  

![](/images/turkey4z10.jpg)

餐廳係遊客餐嘅水準，唔算好好食  
然而個景就好無敵！  

![](/images/turkey4z11.jpg)

離開餐廳，繼續同太陽死過  
不過只係靠行路去得嘅地方唔會太遠  
又周圍都係人喎（我知我都係其中一個人）  
兜兜吓就有啲悶喇  

![](/images/turkey4z12.jpg)

加上真係好很熱，熱到頭都暈想中暑咁嘅款  
都係坐低食吓雪糕降吓溫啦 @**MADO**  

![](/images/turkey4z13.jpg)

賴死都唔出去再行㗎喇  
慢慢嘆多杯咖啡等到有下一班船囉！  

![](/images/turkey4z14.jpg)

Adalar - **Kadıköy** \- Eminönü  
畢竟比原本行程早咗走  
就唔先返歐洲嘅Eminönü而早啲落船繼續留响亞洲Kadıköy  

![](/images/turkey4z15.jpg)

又返嚟**Kadıköy**喇～  

![](/images/turkey4z16.jpg)

今次就唔行街買嘢  
去啲未去過嘅地段兜吓  

![](/images/turkey4z17.jpg)

見到呢間轉角位嘅咖啡屋唔錯就坐低 @**Benazio Coffee**  

![](/images/turkey4z18.jpg)

好耐冇見嘅大杯唔係土耳其啡嘅咖啡哈哈哈  

![](/images/turkey4z19.jpg)

坐夠又再閒晃  

![](/images/turkey4z20.jpg)

响海行就唔會蕩失路  

![](/images/turkey4z21.jpg)

又到晚飯時間，唔想諗就去返Çiya  
上次食Çiya Sofrası今次去對面間**Çiya Kebap**  

![](/images/turkey4z22.jpg)

啲嘢食堅好食又大份仲勁抵食  
就算客人多啲職員都係非常親切滿面笑容咁  

![](/images/turkey4z23.jpg)

食飽飽就坐船返歐洲 (Kadıköy - **Eminönü**)  
居然影到少女塔Kız Kulesi 嘅夜景  

![](/images/turkey4z24.jpg)

Karaköy呢邊嘅夜景  
個塔BELTUR Galata Kulesi都幾stand out㗎喎  

![](/images/turkey4z25.jpg)

返到**Eminönü**就搭返路面電車上返山  

![](/images/turkey4z26.jpg)

**Ayasofya Müzesi 聖蘇菲亞大教堂**  

![](/images/turkey4z27.jpg)

**Sultan Ahmet Camii 藍色清真寺**  

![](/images/turkey4z28.jpg)

返到酒店，行出平時曬底衫褲個露台  
見到平日只見路軌不見車嘅樓下有火車經過...哈...

{{<turkey>}}
