---
title: '[高溫熱氣土耳其] Day5：İstanbul → Cappadocia'
date: 2020-03-17T10:44:00.000+08:00
draft: false
aliases: [ "/2020/03/day5istanbul-cappadocia.html" ]
tags : [travel - Türkiye (Turkey)]
---

响酒店食埋個早餐就執好嘢  
check-out咗擺低行李手揈揈再四圍行  

![](/images/turkey5z1.jpg)

**Sultan I.Ahmed Türbesi**  
响藍色清真寺前安放蘇丹I. Ahmet嘅陵墓  

![](/images/turkey5z2.jpg)

又搭路面電車落**Eminönü**  

![](/images/turkey5z3.jpg)

相比Grand Bazaar (Kapalı Çarşı)  
Mısır Çarşısı好行好多，所以會行佢嘅外圍  
見啲黑袍罩衫又薄又易著仲可以防曬就買咗件  
奈何個人長度問題要去改裙腳  
裁縫係呢位，忍唔住影佢呢  

![](/images/turkey5z4.jpg)

其實改件衫都只係七蚊 (港幣)  
而佢仲請我飲呢杯就咁買都要兩三蚊嘅檸檬汁  
有仔睇又有嘢飲仲係好飲個隻  
咩都抵返晒啦～  

![](/images/turkey5z5.jpg)

買咗衫呀咖啡呀床單等等  
攰攰哋就嘆吓咖啡甜品 @**Şekerci Cafer Erol**  

![](/images/turkey5z6.jpg)

暫別İstanbul嘅尾聲返返上嚟Alemdar  
見仲有時間就食返個唔俾人玩嘅土耳其韌韌雪糕  

![](/images/turkey5z7.jpg)

返酒店再pack埋啲戰利品就搭機場巴士iST-20去IST機場  

![](/images/turkey5z8.jpg)

等起飛嘅時間好漫長  
去連鎖餐廳**Simit Sarayi**飲咖啡打發吓  

![](/images/turkey5z9.jpg)

上得機喇，飛內陸機由「歐洲」去「亞洲」**Cappadocia**  

![](/images/turkey5z10.jpg)

light得嚟幾好味嘅飛機餐 + ayran  

![](/images/turkey5z11.jpg)

到Cappadocia嘅機場**Nevşehir Kapadokya Havalimanı**喇！  

![](/images/turkey5z12.jpg)

book咗機場去酒店嘅迎送車  
輕輕鬆鬆到達石山上嘅石屋酒店  

![](/images/turkey5z13.jpg)

特登揀住石窿房  
周圍會有啲碎沙石咁都幾得意  

![](/images/turkey5z14.jpg)

行過街，搭機又搭車都算折騰完  
完全冇騰空個腦諗食乜好  
超nice嘅酒店職員就介紹呢間酒店轉角就到嘅餐廳 @**Haruan**  
一上到嚟真係哇咗聲，個景靚到吖！  

![](/images/turkey5z15.jpg)

無敵景致 x 推薦嘅地酒非常好飲  
最重要嘅嘢食又極美味… 勁滿足呢～  
  
  
雖然時候唔早不過都要叫自己早啲瞓  
聽朝要超早起床啊啊啊！

{{<turkey>}}
