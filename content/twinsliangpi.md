---
title: '[粉] 兩姊妹涼皮有限公司'
date: 2022-11-10T09:30:00.000+08:00
draft: false
images: ["/images/twinsliangpi.jpg"]
tags : [flavor - 行膳積腹, satisfaction - 黃店懲罰日]
---

帶住阿B去做test點知戇居居冇拎齊文件  
見㷫㷫地 (physically啫唔係mentally)就突然想食凍嘢  
以前响紅磡成日經過舊舖時新隔離角落頭間涼皮店  
陣四川味完全頂唔順所以對涼皮呢家嘢無咩好感  
加上係一類堆好似劣食塔樓下啲撈麵咁  
其實真係對呢種食物興趣唔大  
不過人呢有時就係忽然之間奇奇怪怪  
反正要轉車就不如買兩姊妹嘅外賣  
仲要我個時間係啱啱開舖， gogogo～

![](/images/twinsliangpi.jpg)

因為佢哋鋪頭大部份位置都係用嚟放雪櫃  
所以啲外賣都係可以keep住凍  
我呢份大概搭咗半個鐘頭plus嘅車  
返到屋企都仲係凍嘅  

![](/images/twinsliangpi1.jpg)

**招牌兩姊妹涼皮（微辣）**  
加配料：**秋葵、豬脷**  
微辣已經好夠，帶住麻麻辣嘅味道  
涼皮滑滑又夠凍就算係辣味都幾消暑  
本身配料有芫茜、蔥、花生、青瓜絲、豌豆  
芫茜蔥提香；芫茜青瓜夠爽脆；  
花生硬脆豌豆卜卜脆  
同滑滑涼皮食感覺好豐富  
其實佢個味唔係咩「正宗四川」風味  
係就返香港人嘅口味而調整  
鍾意食「正宗」嘅可能唔啱味  
但係我自己就都覺得個味幾好食啊！  
至少唔會好似以前咁抗拒呢樣食物咁...  

![](/images/twinsliangpi2.jpg)

**涼拌香皮蛋（中辣）**  
前一兩日食過十二味嗰兜又貴又唔好食嘅皮蛋  
想買返個好食啲（仲係平好很多）嘅  
配料滿滿都香辣味道唔錯  
不過如果皮蛋係溏心就會更好  
  
