---
title: '[台] 台蔡滷肉飯'
date: 2022-08-25T11:00:00.000+08:00
draft: false
images: ["/images/twtsai.jpg"]
tags : [flavor - 行膳積腹, satisfaction - 黃店懲罰日]
---

無咗[程班長](https://hidie.net/chengbanzhang/)，仲有冇臺灣人口中嘅正宗臺灣菜食呢？  
新開咗就有間喇，呵呵！   

![](/images/twtsai1.jpg)

由店名到呢個deco都大大隻寫住**滷肉飯**  
唔會唔叫返碗呀嘛？  
  
特登唔cut就個人頭  
個頭係屬於Mill Milk個攝影哥哥嘅！  
咁啱食嗰陣佢哋拍緊（哈）  

![](/images/twtsai.jpg)

**鹽酥雞滷肉飯套餐**  
一次過食佢兩道招牌菜先！  

![](/images/twtsai2.jpg)

**小碗台味滷肉飯**  
滿滿一碗係隻碗細啲但係個份量一啲都唔少  
好有少少依郁就散落四周嘅危機  
豬肉係半肥瘦勁有油香  
滷肉汁唔會好似一般港式台菜勁鹹甜咁  
搞到醬汁完全蓋過本身嘅肉香  
所以配埋微辣嘅酸菜就啱啱好夠味  
飯係台灣特級蓬萊米  
有黏性得嚟又唔會好似日本米咁漿口  
掛埋肉汁高濕度就just right～  

![](/images/twtsai3.jpg)

**九層塔鹽酥雞**  
啲雞跟set嘅份量都咁誇張嘅  
入口超～ 脆～ 
雞髀肉同炸漿都調味ed  
個鹹香味好出真係勁好食！！！  
齋食嘅話配啤酒更perfect，哈哈哈    

![](/images/twtsai4.jpg)

**大紅袍珍珠奶茶**  
跟餐加配嘅嘢飲  
可以走糖嘛呢杯當然係無糖啦  
個茶底微香比普通紅茶香少少咁  

![](/images/twtsai5.jpg)

but，其實唔鍾意珍珠嘅我應該走珠  
無走到點知伏咗  
雖然個珍珠係用心咁自家煮成粒鐘嗰啲貨色  
可惜當我點啜都啜唔起嘅時候就知瀨嘢  
佢哋相親相愛咁黐埋晒一齊  
最後因為唔好嘥嘢就用筷子夾起成抽嚟食 TT  
就咁啪個味唔太甜嘅  
係個finishing有少少唔係好得囉  

{{< youtube fn5EViTNIDQ >}}  
  
↑↑↑ 就係呢條片喇～
