---
title: '[麵] 屋子空間 Uchi Place'
date: 2020-05-02T20:10:00.001+08:00
draft: false
aliases: [ "/2020/05/uchi-place.html" ]
tags : [flavor - 行膳積腹, enthusiasm - 黃色經濟圈]
---

好熱呀～  
要食light啲嘅嘢啊啊啊！  

![](/images/uchiplace.jpg)

**梅子青檸溫烏龍麵 | 胡麻辛辣冷烏龍麵**  
酸爽嘅梅子同青檸好適合悶熱嘅天氣  
烏冬彈彈牙咁好好味  
  
胡麻醬香、泡菜微辣、泡菜粟米同青瓜都好爽脆  
配超韌嘅凍烏冬唔錯唔錯  
係隻烚蛋太熟啫（我愛流蛋）  

![](/images/uchiplace1.jpg)

**海老天婦羅 & 雞唐揚**  
**關西牛肉溫烏龍麵 | 明太子冷烏龍麵**  
小食係夠熱雞球咬出嚟會有汁出  
炸蝦外面脆脆咁，蝦仔奀咗少少咁啦  
  
流蛋肥牛烏冬，唔會出事嘅簡單美味組合  
  
冇得輸嘅明太子  
撈埋流心蛋同蛋黃醬就會好濃郁  
不過麵兜內太多水（唔止一次都係咁）  
一係倒水撈一係分開食  
分開食就一粒明太子都唔會嘥  
分開食就一滴流心蛋都吞落肚  
仲可以唔駛食晒啲蛋黃醬  
烏冬，繼續勁韌超彈牙  
  
  
可以無限encore呢～
