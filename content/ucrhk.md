---
title: '[高馡] Urban Coffee Roaster'
date: 2021-03-18T20:30:00.000+08:00
draft: false
images: ["/images/ucrhk.jpg"]
tags : [flavor - 飲！, flavor - 行膳積腹, satisfaction - 黃店懲罰日]
---

啡好飲；嘢好食  
人生一樂也！  

![](/images/ucrhk1.jpg)

工業風裝潢    

![](/images/ucrhk2.jpg)

**慢煮雞胸牛油果藜麥沙律 配 紅酒油醋汁**  
好好咬但係無乜味嘅藜麥  
加埋嫩滑嘅唔嚡口雞胸  
軟滑嘅牛油果同新鮮爽脆蔬菜  
配以又raw酸酸地嘅油醋汁就已經又light又好味  

![](/images/ucrhk3.jpg)

**香草焗金文筆芝士 配 多士**  

![](/images/ucrhk4.jpg)

超～ 熱辣辣，上枱已經聞到陣飄香嘅Camembert味（興奮興奮）  

![](/images/ucrhk5.jpg)

簡單嘅Camembert蒜頭同rosemary  
同啲焗到脆卜卜嘅法包  
無得輸嘅味道，呵呵～～～  

![](/images/ucrhk6.jpg)

**油封鴨脾意大利飯**  
chisin，咁難得coffee shop都有油封鴨脾喎  
無理由唔嗌嘅  
一如上面啲嘢食咁，好好食  
鴨脾皮夠脆肉又非常嫩  
係喇係喇油封鴨脾就係啲咁好食嘅嘢  
係個飯未夠「意大利」overcooked咗少少  
不過都算OK啦（笑）  

![](/images/ucrhk7.jpg)

**香煎豬胺 配 炒雜菜．蒜蓉汁**  
隻豬係好厚肉  
但係又唔會煎得嚡喎  
因為舖頭用嘅材料都食得出有幾新鮮  
廚師唔失手就已經係美味喇！  

![](/images/ucrhk8.jpg)

**AMERICANO (ICED)**  
食完嘢都會冒住瞓唔著嘅危險飲咖啡  
唔想諗就揀americano  
係fruity啲嘅哥倫比亞豆  

![](/images/ucrhk9.jpg)

**COFFEE TONIC (ICED)**  
想再順氣啲，有加tonic嘅啡  
不過對我嚟講隻tonic甜咗少少  

![](/images/ucrhk10.jpg)

**AMERICANO (HOT)**
熱嘅americano就揀decaf豆  
都係嚟自哥倫比亞  
呢隻豆係微偏甜易入口嘅  

![](/images/ucrhk11.jpg)

**西班牙油條 配 朱古力醬 | 吉士醬 | 肉桂粉**  
飲咖啡配少少甜品都唔錯  
食churros都幾開心㗎！  

![](/images/ucrhk12.jpg)

臨走都有諗過買咖啡豆  
可惜應該飲唔切就要放棄喇 TT

![](/images/ucrhk13.jpg)

貌似寧靜嘅角落  
其實係位於尖沙咀鬧市嘅一角呢  
