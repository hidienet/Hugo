---
title: '[鰻] 名代宇奈とと'
date: 2019-03-08T21:53:00.001+08:00
draft: false
aliases: [ "/2019/03/blog-post.html" ]
tags : [flavor - 行膳積腹]
---

冇咗日本師傅駐場嘅日本鰻魚飯連鎖店  
其實keep唔keep得返日本嘅水準呢？  
  
… 去日本都冇食過，點知啫？  

![](/images/unatoto.jpg)

**鰻魚重 特上**  
自私食隊唔落原條鰻魚  
唯有退而求其次食呢份四分三條嘅版本  
好~ 厚~ 肉~  
汁都夠甜；肥漏漏；邊位微微燶夠焦脆  
飯唔會爛而且有韌性  

![](https://2.bp.blogspot.com/-84FyEsdNCWk/XIJwJw-KLhI/AAAAAAAAIFk/4UcpEyKrkQMqajx8hqYcDbwQqVKok27MQCLcBGAs/s640/IMG_20190308_202417.jpg)

可惜我年紀輕經驗唔夠（淚）  
佢本身係可以無料加飯  
但只係落單前叫先有  
咁睇menu嗰陣冇啦啦係唔會知原來佢係得咁少飯  
個平面仲薄過塊鰻魚呀陰功  
所以食到最後嗰排魚我係要空口食  
好L漏囉頂！  

![](https://4.bp.blogspot.com/-O5uxcoGCuQk/XIJwZQ7csoI/AAAAAAAAIFo/gcB_t3NawKcmYef-o8mWEUJWakGJs1YYgCLcBGAs/s640/IMG_20190308_195528.jpg)

**鰻魚飯 三食**  
都係一淨食二加料三加湯咁啦  
個魚同飯同上面一樣  
壺裡面嘅湯都幾香唔錯唔錯  
呢兜係冇得加飯嘅  
魚就少啲而飯都夠食  

![](https://2.bp.blogspot.com/-SDtkJrc8brY/XIJxErhnOuI/AAAAAAAAIF0/PX76gThNCPUGmtAJtxyAKRUYIzkz0X8hQCLcBGAs/s640/IMG_20190308_195259.jpg)

**鰻魚燒玉子**  
上枱個樣好唔掂  
話佢係素雞素鵝都有人信  
右二嗰件係一嚟已經反起俾我睇佢係有鰻魚在中  
就咁睇得嗰丁屎減少好偷工減料咁樣…  

![](https://3.bp.blogspot.com/-v8f31orhjGc/XIJxzi3GOWI/AAAAAAAAIF8/SaNrqfjCc7UHn0NWJuT0ImWY-fHrXuO_wCLcBGAs/s640/IMG_20190308_195348.jpg)

嗱！夾過另一件咪靚仔好多  
有足料嘅魚吖都算  
不過蛋捲真係mamaday  
一塊塊咁唔係fluffy食落冇咩幸福感  
味道OK，至少有蛋香有鰻魚味同食得出蛋裡面有高湯  

![](https://2.bp.blogspot.com/-7QKIyoprHWI/XIJzYi8ZIbI/AAAAAAAAIGE/l1yckvXtAichb28RDLiPepwByRq_DMVFwCLcBGAs/s640/IMG_20190308_195400.jpg)

**鰻魚肝串**  
重口味嘅嘢走唔甩嘅  
料新鮮煮法簡單因此美味，完！  
  
  
好很飽（嗝）