---
title: '[美] Under Vacuum The Steak 慢煮工業'
date: 2020-08-20T19:30:00.000+08:00
draft: false
images: ["/images/undervacuum.jpg"]
tags : [flavor - 行膳積腹]
---

繼續禁晚市堂食喎...  

![](/images/undervacuum.jpg)

買外賣囉咁 @**Under Vacuum The Steak 慢煮工業**  

![](/images/undervacuum1.jpg)

**Angus Beef Frites | 安格斯牛扒薯條**  
簡單嘅Thyme、蒜蓉牛油調味  
就已經突顯新鮮牛肉嘅味道  
仲要係勁嫰滑嗰隻， 正！  

![](/images/undervacuum2.jpg)

**Baby Back Ribs | 燒烤豬仔骨**  
濃郁嘅BBQ sauce，加埋提鮮香草味  
腍腍肉嘅豬骨好惹味呢～

![](/images/undervacuum3.jpg)

**Cajun Shrimp Bun | 卡真蒜香蝦包**（配雞翼）  
個樣睇落醜醜地㖭sorry  
但係佢好好食㗎！
香濃蝦味又有豐富嘅蒜香mayo芝士醬汁  
啲單骨炸雞翼好脆身，雞記嘅完全無得比！

![](/images/undervacuum4.jpg)

**Full of Clam Farfalle | 滿蜆肉蝴蝶意粉**  
極！濃！香！超！多！蜆！肉！嘅蝴蝶粉  
蜆同粉嘅比例目測去到 1：1 呀痴線  
啲蜆超新鮮又吐好沙  
食落每啖嫩滑滑嘅蝴蝶粉中永遠都伴隨著蜆肉（呵呵呵）  

![](/images/undervacuum5.jpg)

牛扒同Ribs除咗有塊多士仲配埋薯條們（飽）  
個調味mayonnaise好好食！

![](/images/undervacuum6.jpg)

唔飲汽水所以就咁拎茶包走～  

![](/images/undervacuum7.jpg)

話時話，佢個外賣袋條帶夠晒闊又軟熟  
好好揸手唔會鎅到手，超讚！  
