---
title: '[犇] 火山燒 | Volcano Kitchen One'
date: 2022-11-30T09:30:00.000+08:00
draft: false
images: ["/images/volcanokitchenone.jpg"]
tags : [flavor - 行膳積腹, satisfaction - 黃店懲罰日]
---

放低阿B就去食吓燒肉先（哈）  

![](/images/volcanokitchenone1.jpg)

攬定圍裙好好坐嘅「防彈(油)少年團」先

![](/images/volcanokitchenone2.jpg)

**忌廉湯**  
哈哈冇平時有得揀就會揀嘅紅湯㖭  
嗯... 一般例水咁囉冇咩特別  

![](/images/volcanokitchenone3.jpg)

**千代田旋風蛋包飯 香煎手打芝士牛肉餅旋風蛋包飯**  
話說呢度除咗石燒  
蛋包飯都係名物  
個旋風蛋都係好旋風嘅無誤  

![](/images/volcanokitchenone4.jpg)

樣係唔錯嘅，可惜食落mamaday  
唔係話個味唔好  
係啲蛋唔係日式滑蛋  
而個蛋味亦都唔出  
日式咖喱唔香  
肉餅就okay咁啦  
但都無話係juicy呀香肉味嗰種  
整體叫做完成咗一個個樣幾靚嘅飯咁  

![](/images/volcanokitchenone5.jpg)

**鮮葡萄巨峰梳打**  
跟餐加錢嗌嘅嘢飲  
呢杯唔係我嘅，我無試飲  

![](/images/volcanokitchenone6.jpg)

**炭焙烏龍茶玫瑰海鹽奶蓋**  
我飲嘅係呢杯，特登叫可以走甜就走甜  
冇得走甜就盡盡量少甜  
okay啊okay啊！杯嘢唔太甜    
有齊晒烏龍茶同玫瑰嘅香氣  
個鹹鹹地奶蓋好creamy，唔錯！  

![](/images/volcanokitchenone7.jpg)

飲得都睇得，讚～

![](/images/volcanokitchenone8.jpg)

**300°C 火山燒 金標和牛肩胛肉眼 配日本珍珠飯**  
oh my set 嚟喇哪喇  
肉、醬汁跟埋碗滲咗少少飯料嘅飯  

![](/images/volcanokitchenone9.jpg)

响肩胛肉眼同封柳門之間揀咗好耐啊...  

![](/images/volcanokitchenone.jpg)

最後都係揀脂肪多啲肥啲嘅和牛肩胛肉眼  

![](/images/volcanokitchenone10.jpg)

因為我食嘢慢嘛  
如果太瘦燒得耐會勁乾嚡柴  
as you see件牛唔係juicy嗰種  
然而個肉味道好香嘅  

![](/images/volcanokitchenone11.jpg)

**蒲燒日本鰻魚**  
然而我食嘢真係好慢  
要响燒得over-cooked之前食完啲牛  
就要犧牲啲飯  
所以嗰啲少少飯料嘅白飯配咗牛只係食咗一半  
咁齋啪白飯好慘㗎嘛  
（個set係無漬物）  
手機撳有冇à la carte揀  
唯有不恥下問點樣求吓佢畀小食幫忙落單  
店員問咗就覆可以幫我加個鰻魚  
喂！鰻魚喎，諗都唔洗諗就order啦 XDD  

![](/images/volcanokitchenone12.jpg)

嘻嘻，照擺上舊石度燒  
熱辣辣軟軟滑好好味  

![](/images/volcanokitchenone13.jpg)

當然食得晒啦，連埋啲飯（清碗飽飽）  
