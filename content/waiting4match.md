---
title: '[影話戲 x iStage] 獨坐婚姻介紹所'
date: 2017-08-18T19:52:00.000+08:00
draft: false
aliases: [ "/2017/08/x-istage.html" ]
tags : [amusement - drama]
---

話說呢套劇第九次公演  
等我又湊熱鬧講吓先  

![](/images/waiting4match.jpg)

我睇嘅場次係2011年嘅第七次公演  
角色係廖啟智、鄧健泓、鄧智堅同鄭至芝  
依次序男男男女咁  
導演係劉浩翔  
（之前啲同嚟緊呢次公演係佢做埋演員㗎喎就係我睇嗰次冇！）  
編劇係羅靜雯  
  
故事以一間密實房裡面  
一個人對住一部攝錄機介紹吓自己咁  
一句講晒：獨腳戲  
  
分場（而頭先演員次序，最後一場係3+1）  
第一場 扣 － 阿沈的自白  
咪就係一個想自己擁有完美婚姻嘅人... 囉... ...  
  
第二場 困 － CK的自白  
寂寞嘅風流男想開始搵個女人穩定落嚟喎  
原來只係為咗逃避自己真正嘅需要  
  
第三場 藏 － 卓男的自白  
年輕又有腦，為咗要有「正確」嘅人生  
但只不過係唔想承認自己嘅感受  
  
第四場 放 － 會面的對象  
將三個人（故事）綜合埋一齊  
發現點樣先可以真正坦誠面對自己  
就能夠從而得到幸福  
  
故事夠張力，演員講故事能力都到位  
好似好沉重嘅劇  
其實都可以用輕鬆嘅手法做出嚟  
睇嘅觀眾都從中有得著  
  
今次公演嘅係激新版  
不過有我極度唔鍾意嘅劉錫賢（藐）  
是但啦，今次都無買飛...
