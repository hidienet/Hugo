---
title: '[馬泰] 圍威喂 wai4wai1wai3'
date: 2022-10-19T10:00:00.000+08:00
draft: false
images: ["/images/waiwaiwai.jpg"]
tags : [flavor - 行膳積腹]
---

拎住張商場coupon就求其揀間食肆  
反正佢會同我講食咩都得無所謂嘅...  

![](/images/waiwaiwai.jpg)

**泰式酥炸雞肉燒賣**  
炸魚餅炸蝦餅就食得多  
平日有港式炸魚肉燒賣都會嗌  
今次係雞肉燒賣仲要係炸嘅版本喎  
哈哈哈，雞肉黏性冇咁強肉質較散啦  
好彩個皮炸得夠硬脆  
而且本身個味道調得幾好，算係咁！  

![](/images/waiwaiwai1.jpg)

**紅咖喱牛肋條配白飯**  
多蔬菜嘅椰汁紅咖哩咁囉  
咖喱都okay香唔算好驚艷好出色  
牛肋條都腍身嘅... 可以啦可以啦  
（附近揀咖喱會去[張秀玲](https://hidie.net/annmamma/)囉...）  

![](/images/waiwaiwai2.jpg)

**馬拉肉骨茶配白飯**  
嗯... 有微微嘅藥材味同重豉油嘅味囉  
相比樓下都有間嘅[蘇媽.蘇媽](https://hidie.net/semuasemua/)遜色啲咁  
又唔係一無是處嘅至少都好足料  
份量多到有少少後悔點解唔只係嗌迷你肉骨茶就算  
（啊！因為食唔夠金額冇得用張coupon哈）  

![](/images/waiwaiwai3.jpg)

**小島甘蔗汁**  
雖然嘢食好商場價錢亦好商場貨色  
不過杯蔗汁幾好飲吖都  
唔係好多間食肆有鮮蔗汁賣啊！  
