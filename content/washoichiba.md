---
title: '[生活原味] 和商市場干物女'
date: 2020-11-08T11:30:00.000+08:00
draft: false
images: ["/images/washoichiba.jpg"]
tags : [flavor - 揀飲宅食]
---
 
响[和商市場](https://hidie.net/hokkaido3a/)見到好多新鮮嘢同活蟹  
奈何行程問題只可以齋睇唔買  

![](/images/washoichiba.jpg)

**帆立貝柱**  
無得買濕嘅咪買乾㗎囉  
釧路帶子嘅乾瑤柱  
畀錢時候覺得貴  
但返到嚟望過價先發現原來好抵，哈！  

![](/images/washoichiba1.jpg)

**ほっき貝ほも**  
平日食唔少帶子同帶子裙邊零食  
然而呢盒係北寄貝乾喎  
味道唔同就梗㗎喇  
好鮮味，就咁食同切嚟煮都好OK呢～  

![](/images/washoichiba2.jpg)

**鮭とば**  
啊！呢條勁長連骨嘅秋鮭乾  
話說响市場裡面唔止一檔有得賣  
不過價格差別成50%  
好在其實响呢個市場至少兜咗三轉  
搵到呢包最低價就入手  

![](/images/washoichiba3.jpg)

再嚟多包**鮭とば**  
呢種幼條啲同冇骨  
可以就咁食都得  
北海道嘅三文魚真係同其他地方出產嘅唔同味㗎  
有機會一定要試吓啊！  
