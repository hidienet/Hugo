---
title: '和順記 鹹蛋黃神級雞髀皇'
date: 2022-12-14T09:30:00.000+08:00
draft: false
images: ["/images/woshunkee.jpg"]
tags : [flavor - 小食部, satisfaction - 黃店懲罰日]
---

抱住清醒阿B食tea  
今次挑戰嘅係食大大隻炸雞髀！！！  

![](/images/woshunkee.jpg)

**和順記 鹹蛋黃神級雞髀皇**  
嗱！我呢就由細細個已經好鍾意下午茶食炸髀㗎喇！  
雖然咩炸髀關注組嘅程度  
但係都有自己界線嘅味道皮脆肉嫩度嘅standard  
  
呢隻髀同傳聞中一樣係誇張嘅大  
隻碟好大所以唔係好睇得出個比例  
佢大個成隻手掌大概同塊面差唔多咁  
不過因為同之前响[光榮](https://hidie.net/kwongwing/)食過大大隻  
所以鎮得住冇畀佢嚇到失禮失禮  
  
要食邪惡嘢就要食到極致  
炸再加面層係鹹蛋黃問你死未？    
生炸雞髀就係皮超脆  
加咗金沙鹹蛋黃coating竟然唔會好鹹  
仲有沙沙嘅感覺無只係炸雞皮咁乾身  
雞肉juicy流雞油就梗㗎喇  
唔係得個大字睇得唔食得嘅  
然而齋扯皮嚟食，食食吓啲雞肉會悶㗎嘛  
好在佢係有得配汁  
我就揀咗可以提食慾嘅黑椒汁  
個黑椒味炒得好香因此勁出，非常正！  
  
就算阿B响個一路食一路搞搞震  
仲逃出孭帶走去搣牆上啲膠紙又拎counter攝住啲廢紙  
都可以無咩太大影響我食晒隻髀  
同以前最大分別只係而家無得用手食要用刀叉  
可惜一啲都無優雅到，哈哈哈～  
  
個tea set我無再加薯條嗰啲    
連埋罐有氣紅色嘢已經夠飽  
too much嘅話食唔落晚飯就NG喇！  
