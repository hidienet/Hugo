---
title: '《ヲタクに恋は難しい》（阿宅的戀愛太難）'
date: 2020-09-12T19:30:00.000+08:00
draft: false
images: ["/images/wotakoi.jpg"]
tags : [amusement - films]
---

預L咗好笑；只係估唔到要等咁耐先有得笑！

{{<youtube t0XGJGtaQh8>}}

**ヲタクに恋は難しい**  
又係漫畫改篇 x 山﨑賢人喇哈哈  
响等得太耐嘅期間  
已經睇完動畫，覺得個故事都幾好笑  
加上係福田雄一監製  
而佢嘅品質嚟講就算全劇透都唔會唔好睇  
  
高畑充希主角好稱職  
加上係歌劇串連邊種搵佢唱歌真係啱晒  
（上次睇佢响《[引っ越し大名！](https://hidie.net/hikkoshi/)》演 + 唱已經覺得佢幾勁）  
演桃瀬都同動畫嘅好似  
一路好想睇cosplay嘅菜々緒  
無失望嘅只係喔改變咗得返勁少出場  
反而賀来賢人同今田美桜仲多過佢  
OK... 福田雄一超鍾意賀来賢人（我麻麻）  
  
故事流暢，要有嘅搞笑位都做足  
演員們本身都好戲  
啲cosplay衫又夠靚  
高畑充希唱歌功力不容置疑  
（唱歌部分請skip山﨑賢人嗰part）  
  
只係太太太可惜  
兩位主角點睇都唔襯  
仲係毫無火花嗰隻  
話佢哋影得唔好咩？絕對唔係  
佢哋同動畫角色毫無違和感  
做得都好稱職演得好好  
不過就係兩位唔知點解connect唔到咁樣  
可能要搵connect能手777搞搞佢先得...
