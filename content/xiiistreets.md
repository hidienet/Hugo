---
title: '十三街燈神 - 燈箱製作'
date: 2019-06-01T18:04:00.002+08:00
draft: false
aliases: [ "/2019/06/blog-post.html" ]
tags : [Ḧandmade - 雜作, lifestyle - 生活與生存]
---

雖然唔係住响九龍城  
不過因為土瓜灣十三街呢邊太有特色  
就嚟試吓將佢嘅景致放入個小小燈箱度

![](/images/xiiistreets1.jpg)

呢個係九龍城主題步行徑嘅其中一個活動啊！

![](/images/xiiistreets2.jpg)

好！工具準備好晒就開始喇~

![](/images/xiiistreets3.jpg)

首先係將構圖畫落五張薄咭紙度  
一啲都唔易，因為十三街有好多嘢都好突出  
條街啦景啦建築物啦  
仲要諗吓係咪畫到同cut到喎…

![](/images/xiiistreets4.jpg)

即係咁，畫好就cut出嚟呀挑通呀咁  
彎位考手力位置準確唔好整斷等等啦

![](/images/xiiistreets5.jpg)

然後就黐好啲牛油紙上框  
跟住鋸好齊輯輯嘅竹籤黐去做腳  
同埋做埋上下兩邊

![](/images/xiiistreets6.jpg)

黐好晒四邊

![](/images/xiiistreets7.jpg)

立起嚟就係咁

![](/images/xiiistreets8.jpg)

同埋咁

![](/images/xiiistreets9.jpg)

職員會幫手用熱熔膠黐好盞燈响底  
搞掂咗黐埋個頂就完成㗎喇（yeah~）

![](/images/xiiistreets10.jpg)

成品梗係要用黑底先睇得清楚  
先嚟「十三街轉角位」

![](/images/xiiistreets11.jpg)

cut死我嘅「煤氣鼓」  
（起個稿太求其之後怕整錯位會爛好彩最後冇事）

![](/images/xiiistreets12.jpg)

構圖後覺得唔太靚嘅「街景連車房」  
well，啲車唔講應該唔會睇得出

![](/images/xiiistreets13.jpg)

仲有最拿手畫豬畫牛嘅「牛棚」

  

而個頂因為手字太差唔雕宋王臺獻醜  
雕個「十三街」就算數  
（but雕完有啲後悔，我雕字真係好核突）

  

  

咁就玩咗一個晏晝，哈~  
多謝教導（鞠躬）
