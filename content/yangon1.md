---
title: '[仰光好陽光] Day1：Bogyoke Market (A-1 LOTE THAR)、Inya Day Spa、The Strand Café、Myanhouse、Sofaer & Co'
date: 2020-02-18T10:48:00.000+08:00
draft: false
aliases: [ "/2020/02/day1bogyoke-market-1-lote-tharinya-day.html" ]
tags : [travel - မြန်မာ・ရန်ကုန်မြို့ (Yangon Myanmar)]
---

住郵輪樣嘅酒店當然會住露台河景房  

![](/images/yangon1z1.jpg)

一朝早就見到咁靚嘅河景呢～  

![](/images/yangon1z2.jpg)

啊！擒晚用唔係好多嘅美金就唱到咁！大！疊！錢  
呢幾日可以慢慢(豪)洗  

![](/images/yangon1z3.jpg)

一早出發，因為酒店每日有三班免費車出景點  

![](/images/yangon1z4.jpg)

**ဆူးလေစေတီ （白塔 蘇雷塔）**  
其中一個落車地點，係中心嘅中心  
外面睇非常靚呢個時間日照仲金光閃閃  

![](/images/yangon1z5.jpg)

**ရန်ကုန် မြို့တော်ခန်းမ（仰光市政廳）**  
個屋頂係傳統階層式「帕亞塔」構造  

![](/images/yangon1z6.jpg)

**ဗဟိုမီးသတ်စခန်း（消防局）**  
連間消防局都咁鬼靚...  

![](/images/yangon1z7.jpg)

吖！年初一會有舞獅啊～  

![](/images/yangon1z8.jpg)

離開咗Sule Pagoda Rd  
轉咗彎成條街已經唔同晒風格  

![](/images/yangon1z9.jpg)

**ဗိုလ်ချုပ်အောင်ဆန်းဈေး（Bogyoke Market | 昂山/翁山市場）**  
好多嘢買有飲有食嘅大市場  

![](/images/yangon1z10.jpg)

不過九點幾外圍啲舖未開啊  

![](/images/yangon1z11.jpg)

室內嘅珠寶精品舖就有開  

![](/images/yangon1z12.jpg)

咁先食個早餐先 @**A-1 LOTE THAR**  
有緬甸文同英文仲有相，點餐好easy  

![](/images/yangon1z13.jpg)

**pickled tea salad**  
發酵茶葉係緬甸嘅小食  
而呢份拌沙律就係當地最最最傳統地道嘢  

![](/images/yangon1z14.jpg)

**noodle dry**  
除咗發酵茶葉粉麵飯都係緬甸特產  
食咗個乾撈米粉，係最鍾意嘅幼身米粉呢  
肉片少少但係已經夠香加埋乾蔥已經夠提味  
（呢間啲湯米粉都好好食）  

![](/images/yangon1z15.jpg)

直榨**lime juice**唔錯唔錯  

![](/images/yangon1z16.jpg)

貪過癮嗌呢杯當地人鍾意嘅**Caucar**  
哈哈，即係即沖麥片飲品  
唔算好甜OK嘅，反正好多年冇飲過呢啲  

![](/images/yangon1z17.jpg)

**Holy Trinity Anglican Church**  
食完市場啲外圍舖都仲係未點開  
就走出去四圍兜吓啦  

![](/images/yangon1z18.jpg)

**ဗိုလ်ချုပ်ဈေးသစ် (New Bogyoke Market)**  
同曼谷[จตุจักร (Jatujak)](https://hidie.net/bangkok2/)一樣啦  
大嘅舊市場隔離就會有個新啲市場  
有衫呀日用品買就唔意外  
居然唔少位置都係賣醫療用品  
藥呀拐杖料理床血壓計氧氣機等等  
當然，有！口！罩！  
咩普通手術用外科口罩N95嗰啲通通有齊  
年初一唔買啦過幾日先入手啦  

![](/images/yangon1z19.jpg)

市場上面係商場Junction City  
行商場同香港差唔多冇咩意思  
做吓massage啦 @**Inya Day Spa**  
連鎖店乾乾淨淨價格實惠又公道  

![](/images/yangon1z20.jpg)

每人一間獨立房呀換袍呀嗰啲基本嘢  
同泰國嘅一樣啦  

![](/images/yangon1z21.jpg)

揼完之後嘆嗰杯茶都好好飲  

![](/images/yangon1z22.jpg)

鬆完骨成身輕晒咁又出去行吓  

![](/images/yangon1z23.jpg)

啲殖民時期建築又靚又襟擺（唔保養嘅除外）  

![](/images/yangon1z24.jpg)

**Rosewood Yangon**, 1927年殖民時期嘅建築  
用嚟影相真係一流！  

![](/images/yangon1z25.jpg)

不過而家係要嚟呢間酒店呢～  

![](/images/yangon1z26.jpg)

**The Strand Yangon**  
响豪華嘅酒店大堂等下午茶中  
大堂有傳統樂器live music  

![](/images/yangon1z27.jpg)

**The Strand Café**  
超～ 高～ 嘅樓底 x 闊落嘅座位  
响呢度嘆個下午茶真係最寫意  
順帶一提：呢間嘢嘅standard就同香港半島酒店咁  
當年殖民時期英國人就响香港整間半島  
嚟緬甸就係呢間喇，the first and the grandest  

![](/images/yangon1z28.jpg)

食得下午茶當然杯茶好緊要  
呢壺earl grey有兩個茶包夠晒濃  
唔會俾人問點解多個茶包要收多份錢咁嘿嘿  

![](/images/yangon1z29.jpg)

**Myanmar Tea (La Phat Yae)**  
不過嚟得緬甸都會想飲返杯緬甸奶茶嘅  
又香又甜又滑好好味  

![](/images/yangon1z30.jpg)

**Classic High Tea**  
嗱！嚟得傳統英式嘢就一定要食呢款傳統英式下午茶嘅  
鹹點甜點乜都齊仲係好好食嗰種，nothing to 挑剔  

![](/images/yangon1z31.jpg)

頂層嘅pastry selection  
有scone with Mascarpone cream, lemongrass and homemade papaya jam  
同埋green tea panna cotta with rice cracker  

![](/images/yangon1z32.jpg)

中層都係pastry selection  
"seasonal" mango mini éclair  
chocolate ganache macaroon  
圓波波fresh fruit rum baba  
pistachio Turkish delight with rose water  

![](/images/yangon1z33.jpg)

下層就係savoury selection  
cream cheese and black forest ham roll  
Italian coppa, preserved fig and Ricotta cheese on toast  
salmon tartare with dill  
green asparagus with agar agar canapé  

![](/images/yangon1z34.jpg)

**Myanmar High Tea**  
比較特別嘅就仲有呢款緬甸式下午茶set  
五層高當lunch都無問題  

![](/images/yangon1z35.jpg)

頂層唔係pha thai炒金邊粉啊  
佢係ginger salad with cabbage, shallots, tomatoes and crispy beans  
超級驚喜嘅一道開胃沙律！  

![](/images/yangon1z36.jpg)

第二層係chicken and vegetable spring roll  
同pancake with brown peas and spring onions  

![](/images/yangon1z37.jpg)

第三層，sticky rice duo with salted sesame powder  
正確嚟講佢係鹹點嚟㗎！  

![](/images/yangon1z38.jpg)

第四層到甜品  
pandan and coconut agar agar  
steamed plantain in coconut cream  
carrot and coconut pudding  

![](/images/yangon1z39.jpg)

最後一層， 係甜品唔意外  
rice dumplings stuffed with palm sugar（呢個超超超好食！！！）  
semolina pudding with raisins and cashew nuts  
tapioca pearls cooked in cane sugar syrup  

![](/images/yangon1z40.jpg)

**Myanhouse Local Made**  
食飽飽就行吓街，被呢間舖頭吸引咗  

![](/images/yangon1z41.jpg)

手造木偶木雕  

![](/images/yangon1z42.jpg)

色彩繽紛嘅lungi  
又平又靚，買幾件嚟襯衫都好呀！  

![](/images/yangon1z43.jpg)

舖頭本身係位於呢間1906年嘅古蹟度  

![](/images/yangon1z44.jpg)

shop完ping又再响街兜兜  

![](/images/yangon1z45.jpg)

黃昏，**Maha Bandula Park St Night Market**開始開檔  

![](/images/yangon1z46.jpg)

**ရန်ကုန်တိုင်းဒေသကြီးတရားလွှတ်တော် (法院)**  
左邊個鐘樓都係屬於佢嘅  

![](/images/yangon1z47.jpg)

响呢個**မဟာဗန္ဓုလ ပန်းခြံ (လွတ်လပ်ရေး ပန်းခြံ)**公園入面  
遠處先影得晒成間市政廳  

![](/images/yangon1z48.jpg)

個公園嘅中間有呢條大大碌嘅**獨立紀念塔**  

![](/images/yangon1z49.jpg)

除咗啲大路，呢區啲街係都係直筆甩用數字代表嘅  
因為夠直，睇落啲樓都係整整齊齊嘅  

![](/images/yangon1z50.jpg)

行到去唐人街區域  
滿滿嘅燈籠，行車路都封埋做行人路  

![](/images/yangon1z51.jpg)

有舞獅啦梗係  
好多人又熱鬧好有節日氣氛呢  

![](/images/yangon1z52.jpg)

不過人多呢家嘢都係留畀當地人同當地僑民啦  
係咁意睇過吓就OK㗎喇  

![](/images/yangon1z53.jpg)

早啲去食晚餐 @**Sofaer & Co**  

![](/images/yangon1z54.jpg)

**Myanmar Premium**, happy hour吓先啦  

![](/images/yangon1z55.jpg)

**Golden land sunrise - ginger, mandarin & wild honey**  
啤酒好飲，raw juice都好好味㗎！  

![](/images/yangon1z56.jpg)

cheers～  

![](/images/yangon1z57.jpg)

因為懶得諗， 就將呢度全部四道signature dish嗌晒  
**Grilled Mandalay tea leaf smoked pork neck, sticky rice skewer**  
哇哇哇！嗱講真响香港就唔會食嗰啲扮新鮮嘅唔知有冇非洲瘟嘅豬肉  
其他遠處嘅急凍豬又唔同味㗎嘛  
呢度就放心食，加上食落唔係打針豬嗰種肉質  
同埋啦佢個煮法好出色  
煙過嘅豬頸肉同平時肥漏漏嘅差！好！遠！  
所以肉又香調味又好葉又提味汁又開胃連啖飯都香氣逼人  

![](/images/yangon1z58.jpg)

**Burmese fish and chips (Myanmar beer batter) with dill pesto sauce**  
炸魚薯條嘅推進版，啤酒粉漿面夠鬆脆  
魚柳啖啖肉有鮮味冇雪味，薯條都係脆脆的  
最點睛當然係隻三色醬呵呵呵  

![](/images/yangon1z59.jpg)

**Clay pot glass noodles with prawn dust, shintake mushroom, soft shell crab and fresh herbs**  
炸軟腳蟹粉絲煲啦，仲係煲仔飯瓦煲  
能想像嘅熟悉味道然而上枱都係被秒清嘅（好好食嘛）  

![](/images/yangon1z60.jpg)

**Turmeric crusted chicken, yoghurt, cucumber, morning glory and Sofaer's signature roti**  
乳酪雞卷，預料中嘅好味  
畫龍點睛又係响個醬度（！）  
香 x 辣 x 鮮， 明明飽㗎啦點解又再開返個胃咁㗎？！  

![](/images/yangon1z61.jpg)

**Sticky toffee pudding with Burmese jasmine icecream**  
黐線㗎！呢兜嘢好食到癲呀！！！  
濃郁嘅拖肥醬都不特止  
滲入個熱布甸，留住香甜熱暖嘅味道  
加埋個超清新嘅茉莉花茶雪糕  
完全唔覺食落嘅toffee會too much  
而且就算個雪糕就咁食都已經好stand out  
絕對唔會被個布甸比下去  
簡直係呢餐嘅完美句號  

![](/images/yangon1z62.jpg)

入夜嘅仰光唔會好熱，可以行返酒店  
酒店門前有個寶塔**ဗိုလ်တထောင်ကျိုက်ဒေးအပ်ဆံတော်ဦးစေတီ**  
夜晚金光閃閃咁好靚㗎  

![](/images/yangon1z63.jpg)

原來條舊鐵路仲用緊㗎？  
咁啱見佢有載貨火車經過  

{{< youtube FsJCMtQqcig >}}

bubu～  

![](/images/yangon1z64.jpg)

**ရောဟဏီဗိုလ်တ​ထောင်ဘိုးဘိုးကြီး**  
寶塔係响呢間廟嘅一部分  
就算夜晚都有唔少信眾  

![](/images/yangon1z65.jpg)

哦～原來咁晏都仲有講道嘅所以繼續人來人往咁  

![](/images/yangon1z66.jpg)

沿路返去仲有食嘅夜市攤檔  

![](/images/yangon1z67.jpg)

見到間酒店喇，返去沖涼瞓覺聽朝再飲飲食食！  
  
  
{{<yangon>}}
