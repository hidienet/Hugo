---
title: '[仰光好陽光] Day3：999 Shan Noodle Shop、Yangon Circular Railway、Danyingone Market、Khit Myanmar、Htwe Oo Myanmar、HLA DAY、Rangoon Tea House'
date: 2020-02-20T10:50:00.000+08:00
draft: false
aliases: [ "/2020/02/day3999-shan-noodle-shopyangon-circular.html" ]
tags : [travel - မြန်မာ・ရန်ကုန်မြို့ (Yangon Myanmar)]
---

同一間酒店房同一個露台  

![](/images/yangon3z1.jpg)

同樣係靚景但每朝都有少少分別  

![](/images/yangon3z2.jpg)

**၉၉၉ ရှမ်းခေါက်ဆွဲ | 999 Shan Noodle Shop**  
又係搭酒店免費車到蘇雷塔然後响街口轉個彎就到  
呢間Shan麵店，一早shot list咗啦～  

![](/images/yangon3z3.jpg)

**Shan Noodle**  
Shan係緬甸北嘅一個少數民族  
位置近雲南，所以個樣都似似地雲南米線  
味道無得話似唔似因為湯同料都幾唔同  

![](/images/yangon3z4.jpg)

呢隻「實少辣之肉」米線  
加埋啲炸蒜味道更香濃  

![](/images/yangon3z5.jpg)

挖埋個心出嚟嘅糯米雞：雞肉蒸糯米糕  

![](/images/yangon3z6.jpg)

乾撈雲吞，加埋幾條脆麵又幾得意  

![](/images/yangon3z7.jpg)

煎黑糯米糕本身得米香  
加埋糖同芝麻碎就成為一道好飽肚嘅甜品  

![](/images/yangon3z8.jpg)

今朝唔飲咖啡奶茶  
因為見到menu (文字版無圖片)有**椰奶牛油果汁**  
嚟到勁驚喜，竟然係成舊熟牛油果整爛入杯再加椰汁  
又香又甜又好味啦啦啦  

![](/images/yangon3z9.jpg)

食飽又行  

![](/images/yangon3z10.jpg)

行15分鐘咁上下就到  

![](/images/yangon3z11.jpg)

火車軌～  

![](/images/yangon3z12.jpg)

**ရန်ကုန် ဘူတာကြီး | Yangon Central Railway Station**  

![](/images/yangon3z13.jpg)

仰光中央車站，由當時嘅英國殖民政府於1877年建造  
响1943年緬甸戰役中摧毀ed再喺戰後1947年重建  

![](/images/yangon3z14.jpg)

候車大堂空間好足  

![](/images/yangon3z15.jpg)

好熟悉嘅JR（笑）  
型號RBE3048 JR東海キハ48 5508  
Yangon-Bago區間車  

![](/images/yangon3z16.jpg)

**Yangon Circular Railway | 仰光環狀線**  
條環狀線全長45.9公里，搭晒需時三粒鐘  
不過見到綠色站板打咗兩個大交叉  
因為有站整緊所以冇得搭 (晒) ... 嗚嗚 T-T  

![](/images/yangon3z17.jpg)

然而慳返啲眼淚無咩所謂嘅  
照去搭車嘅月台買火車飛  
（車飛唔係一入站就買係响月台先買）  

![](/images/yangon3z18.jpg)

Henry呀（哈哈）  

![](/images/yangon3z19.jpg)

月台到着  

![](/images/yangon3z20.jpg)

買單程飛  

![](/images/yangon3z21.jpg)

意思簡明嘅火車站牌  

![](/images/yangon3z22.jpg)

（唔係搭呢班）  
型號RBE3044 JR東海キハ40 6309  
Yangon Circular同Yangon-Pyay Line 區間  

![](/images/yangon3z23.jpg)

等到喇！呢架先係今次搭嘅JR車  
型號RBE25114 日本国有鉄道→JR東日本 キハ48 1514  
都係Yangon Circular同Yangon-Pyay Line 區間單程往返  

![](/images/yangon3z24.jpg)

冇得兜一圈之嘛唔代表冇得搭  

![](/images/yangon3z25.jpg)

只係行程改為Yangon-Pyay Line 區間啫  

![](/images/yangon3z26.jpg)

車停定喇要快啲上車霸位  

![](/images/yangon3z27.jpg)

個月台生得比較矮而個車身都幾高  
要扶住手柄引體上升大踏步樓梯先上到  

![](/images/yangon3z28.jpg)

嘻嘻有位坐，放心啦人人都係快快搵位唔失禮  
加上落車地點距離呢度係成粒鐘有多嘅車程  
老骨頭唔坐唔得呀（攤手）  

![](/images/yangon3z29.jpg)

車上係有人頂住嘢食嚟賣  

![](/images/yangon3z30.jpg)

撈米粉沙律都有！  

![](/images/yangon3z31.jpg)

開車喇yeah（興奮）  
架車嘅車速好慢，睇風景一流呢～  

![](/images/yangon3z32.jpg)

（開車中嘅車窗外）  
啲人會响隔離條路軌推車  

![](/images/yangon3z33.jpg)

行經嘅車站，啲人會响月台就地畫格仔玩  

![](/images/yangon3z34.jpg)

架車係無冷氣嘅  
啲窗打開晒要伸手出去都好方便（要小心啦）  

![](/images/yangon3z35.jpg)

咁多條路軌一睇就知係就嚟入大站  

![](/images/yangon3z36.jpg)

**ကြည့်မြင်တိုင် | Kyeemyindaing**  
九文台嘅車站比其他簡陋嘅站靚好多呢  

![](/images/yangon3z37.jpg)

因為都多當地人同遊客落車  
所以販賣姐姐們都落咗車  

![](/images/yangon3z38.jpg)

路軌嘅另一用處：曬衫 -.-|||  

![](/images/yangon3z39.jpg)

呢個站都唔錯喎  
响呢間駅前珈琲店邊歎茶邊睇火車都幾cozy咁  

![](/images/yangon3z40.jpg)

離開市區車速就加快咗少少，真係少少㗎啫～  

![](/images/yangon3z41.jpg)

耕作中  

![](/images/yangon3z42.jpg)

架車改裝過啲凳，空間闊好多嘢都好擺啲  

![](/images/yangon3z43.jpg)

又一個大站：**အင်းစိန် | Insein**  
呢度最出名係個監獄 အင်းစိန်အကျဉ်းထောင် 永盛監獄  
專門囚禁政治犯（中指）  

![](/images/yangon3z44.jpg)

月台上樹蔭下瞓緊覺嘅狗狗  

![](/images/yangon3z45.jpg)

見到個大頂，準備落車  

![](/images/yangon3z46.jpg)

**တညင်းကုန်း | Da Nyin Gone**  
咁多人一袋二袋仲係大大袋嘅？  

![](/images/yangon3z47.jpg)

火車站隔離就係呢幾～大～～～座～嘢  
可以叫佢တညင်းကုန်း ကုန်စိမ်း​စျေး | 德寧貢 商品市場  
或者တညင်းကုန်း လက်ကား​စျေးကြီး | 德寧貢 批發市場 都OK  
（是但啦直接用英文叫Danyingone Market咪得囉）  

![](/images/yangon3z48.jpg)

因為裡面好好好好好好好好好好好好好好好大～～～～～  
仲講緊只係其中一個，呢邊係主要買農產品  
隔離同樣大細仲有至少兩三個（乾貨一個肉檔又有一個）  

![](/images/yangon3z49.jpg)

求其一檔都大把嘢賣  

![](/images/yangon3z50.jpg)

唔同種類 & 顏色嘅番茄們  

![](/images/yangon3z51.jpg)

蔬菜市場比較好，地面唔會濕  

![](/images/yangon3z52.jpg)

堆到人咁高嘅菜  

![](/images/yangon3z53.jpg)

第一次見未熟嘅大樹菠蘿剖面  

![](/images/yangon3z54.jpg)

唔係蟲嚟㗎不過唔知係咩植物  

![](/images/yangon3z55.jpg)

指！天！椒！  

![](/images/yangon3z56.jpg)

好平呀價都費事講直接買  
（呢隻好Q辣㗎所以好襟食）  

![](/images/yangon3z57.jpg)

西瓜圍城  

![](/images/yangon3z58.jpg)

隔條仔路就係另一個市場  
熏天式味道嘅乾貨area  

![](/images/yangon3z59.jpg)

強勁味道來源一：勁多桶蝦膏  

![](/images/yangon3z60.jpg)

強勁味道來源二：海味們  

![](/images/yangon3z61.jpg)

係大味咋喎唔代表污糟  
啲魚乾一望就知處理得好乾淨  
魚皮勁有光澤令立立咁都幾吸引  

![](/images/yangon3z62.jpg)

大量辣椒乾，行過先聞到陣辣味  
因為啲海產類味道實在太太太無敵  

![](/images/yangon3z63.jpg)

緬甸米，有好多唔洗搶  

![](/images/yangon3z64.jpg)

好啦不過唔响咁遠嘅地方托米  
（而家先啱啱晏晝冇幾耐拎成日米應該會楊過咁斷臂，仲係打孖...）  

![](/images/yangon3z65.jpg)

去買返回程車飛先  

![](/images/yangon3z66.jpg)

唔學少數人咁直接跳月台踩路軌  
跟大多數嘅兜一兜經行人路啦  

![](/images/yangon3z67.jpg)

買咗飛都有時間剩  

![](/images/yangon3z68.jpg)

响車站隔離間地踎茶檔坐住等車啦  

![](/images/yangon3z69.jpg)

熱吖嘛咪啤一啤囉  

![](/images/yangon3z70.jpg)

然後搭返火車回程  

![](/images/yangon3z71.jpg)

（開車中）  
車頭同車尾對門係打！開！㗎！  

![](/images/yangon3z72.jpg)

車上販賣品之一：檳榔  
不過同平日响臺灣見嘅就咁食唔同  
係响檳郎葉上抹上石灰漿再放切細粒嘅檳榔包起嚟食  

![](/images/yangon3z73.jpg)

純樸嘅景致  

![](/images/yangon3z74.jpg)

去到九文台站，放學時間好多學生搭車  

![](/images/yangon3z75.jpg)

唔係返起點仰光中央站  
而係早啲落車 @**ရှမ်းလမ်း | Shan Road**  

![](/images/yangon3z76.jpg)

**ခေတ်မြန်မာ ကဖေး | Khit Myanmar Tea House**  
肚～ 餓～ 喇～～～  

![](/images/yangon3z77.jpg)

吖！不愧為tea house杯茶幾好味喎～  

![](/images/yangon3z78.jpg)

咖啡奶茶菠蘿汁乜都好  
最緊要係凍！嘅！（熱熱熱）  

![](/images/yangon3z79.jpg)

左邊嗰兜係鴨鬆右邊係發酵茶葉炒飯  
兩碟嘢嚟嘅不過撈埋一齊食毫無違和感  

![](/images/yangon3z80.jpg)

濃味卻唔會覺得鹹嘅緬甸麵  

![](/images/yangon3z81.jpg)

好得意嘅魚片醬汁撈麵  
魚片個樣好似油炸鬼  
食落又魚味但係pau pau咁都幾特別  

![](/images/yangon3z82.jpg)

食完去搵路，唔係跟Google Map真係會打大問號  

![](/images/yangon3z83.jpg)

搵到喇，民居咁樣都仲有一刻懷疑  
不過見到張banner仔就安心  

![](/images/yangon3z84.jpg)

然而未到開show時間  
响樓下四圍兜吓先  

![](/images/yangon3z85.jpg)

香港絕跡 (咁滯?) 嘅熟花生  

![](/images/yangon3z86.jpg)

啊！開閘喇上去喇～  

![](/images/yangon3z87.jpg)

**ထွေးဦးမြန်မာ | Htwe Oo Myanmar**  
緬甸傳統木偶show  

![](/images/yangon3z88.jpg)

Thet Thet先生深入淺出咁講解緬甸嘅木偶戲歷程  
而响軍政府時期，崩口人忌崩口碗嘅軍政府  
就係話呢啲木偶戲係影射佢哋木偶政權而一直遭受打壓  
今時今日就細細地响呢個「家庭影院」做住先  
希望佢有日會回復返以前有大劇場有live music嘅木偶show  

![](/images/yangon3z89.jpg)

啲木偶去到小腿咁高  
所以都有2kg咁重  
又要控制啲扯線其實好吃力㗎  

![](/images/yangon3z90.jpg)

連啲衫嘅造功都一絲不苟  

![](/images/yangon3z91.jpg)

控制木偶嘅技師都係傳統木偶家族嘅第二三代  
現存表演嘅家族剩番五家咋（全盛時期有成百幾個家族㗎）  

![](/images/yangon3z92.jpg)

謝幕（拍手拍手）  

![](/images/yangon3z93.jpg)

睇完就搭的士去食癲  
等食期間就去隔離嘅**HLA DAY**行街  

![](/images/yangon3z94.jpg)

都係主要made in Myanmar嘅工藝品  

![](/images/yangon3z95.jpg)

哎吔吔巧打耳呀呀呀（心）  

![](/images/yangon3z96.jpg)

好喇，晚飯 @**ရန္ကုန္တီးေဟာက္စ္ | Rangoon Tea House**  
又係嚟緬甸之前已經shot list咗要食嘅地方...  
（呢杯係**Pineapple Coconut** 果汁）  

![](/images/yangon3z97.jpg)

**Mint Lemonade**  
清新唔會好甜好飲㗎佢  

![](/images/yangon3z98.jpg)

**Bacon & Cheese Samosa**  
呢度啲嘢係好食嘅  

![](/images/yangon3z99.jpg)

**Truffle Tofu Fries**  
同埋都算有啲特色嘅  
...好似呢條條唔係炸薯條而係豆腐條咁  

![](/images/yangon3z100.jpg)

**Burbrit German Weizen Beer**  
啤酒都有緬甸手工啤唔錯  

![](/images/yangon3z101.jpg)

**Burbrit Rangoon Blonde**  
不過係响啲嘢炸嘢食到一半  
問單先知有落單但送漏咗 -.-|||  
講緊嘅係一坐低已經叫嘢飲嘢食係再晏啲先嗌㗎喎  

![](/images/yangon3z102.jpg)

**Mango Pickled Pork (Bow!)**  
最最最唔高興係响呢兜度  
點呢個餸但係唔跟set配湯、飯、沙律咁  
就另叫個餅去蘸嚟食  
好啦兜嘢嚟咗，好自然就等埋個餅  
點知等咗好耐都冇影  
啲侍應又周圍轉唔理人去到遞手都無人應  
兜嘢最後當然係凍咗然後終於叫到人  
check完之後係話冇落單（！）  
但明明點餐嗰陣係有覆單個點餐機仲要係响身後...（完全係翻滾吧白眼）  

![](/images/yangon3z103.jpg)

**Tea Leaf Pork Neck**  
唔高興還唔高興，啲嘢食水準高  
所有嘢都係會清哂嘅  

![](/images/yangon3z104.jpg)

**Crispy Pig's Ear**  
其實好多間嘅嘢食都好好味  
所以以呢個服務質素嘅話我絕！對！唔！！！推！薦！呢間餐廳畀任何一個去仰光嘅人  
除非好好彩去到餐廳冇人嘅時段  
然而間嘢實在太hit冇可能會無人，就咁！  

![](/images/yangon3z105.jpg)

條氣唔順就返酒店啤啤佢，由左起：  
Andaman Gold Beer 6.5% (Red)：今日晏晝都有飲過佢，飲落唔似咁高酒精喎...  
Dagon Extra Strong Beer：呢個就真係飲得出個「濃」喇！望一望先，成8%哈哈craft咁喎老細  
Yoma Beer 6.5% (Red)：同Andaman Red差唔多，但係個麥芽同酵母有微妙嘅分別  
Yoma Beer 5.4% (Blue)：比紅罐個味道淡少少  
Andaman Gold Beer 5% (Blue)：清！唔啱夜晚飲...  
Bawdar Smooth Lager Beer：如其名嘅堅滑身，同[John Smith's](https://hidie.net/johnsmiths/)有得揮  

![](/images/yangon3z106.jpg)

**Goldfish Fried Fish Crackers**  
好好味嘅炸魚片，送酒佳品！  
  
  
飲飽飽又要沖涼瞓覺  
聽日就已經係last day in Myanmar喇  
時間過得真係快...  
  
  
{{<yangon>}}
