---
title: '[仰光好陽光] Day4：Shwe Htoo、Bogyoke Market（Coffee Melody）、YKKO、V Traditional Massage & Spa Lounge、1920 Industrial Restaurant、The Pansodan → RGN'
date: 2020-02-21T11:31:00.000+08:00
draft: false
aliases: [ "/2020/02/day4shwe-htoobogyoke-marketcoffee.html" ]
tags : [travel - မြန်မာ・ရန်ကုန်မြို့ (Yangon Myanmar)]
---

話咁快就年初四，聽日就要年初五咁樣喇  

![](/images/yangon4z1.jpg)

又係呢個百看不厭嘅河景  
（拍拍面）今日都要好好過呀！  

![](/images/yangon4z2.jpg)

check out埋bag drop後  
又又係搭酒店免費車出去  

![](/images/yangon4z3.jpg)

YES！到蘇雷塔落車again  

![](/images/yangon4z4.jpg)

四圍兜吓搵早餐食先  

![](/images/yangon4z5.jpg)

今朝唔係食緬甸嘢而係印度嘢  
所以有呢杯正宗印度拉茶 @**ရွှေထူးစားသောက်ဆိုင်ကို | Shwe Htoo Restaurant**  

![](/images/yangon4z6.jpg)

食日本嘢就話お任せ (餓媽卡些 Omakase) 啫  
但係唔識緬甸文又唔識印度文  
就直接拜託熱情嘅店主發辦便好了  

![](/images/yangon4z7.jpg)

勁足料嘅咖哩角 (samosa)  

![](/images/yangon4z8.jpg)

瘦瘦雞但係味道好好嘅炸脾飯  

![](/images/yangon4z9.jpg)

完全停唔到口嘅撈麵  

![](/images/yangon4z10.jpg)

同樣嘅三款sambar配唔同嘅餅  
先有大大塊薄嘅dosa  

![](/images/yangon4z11.jpg)

仲有脹卜卜油炸bhatoora  

![](/images/yangon4z12.jpg)

日日都好天，真好！  

![](/images/yangon4z13.jpg)

去Wacoal買完嘢即抽即獎  
以為會係現金券送都無用啦  
點知係現兜兜畀cash（！）  

![](/images/yangon4z14.jpg)

然後又返去昂山市場 Bogyoke Market  
今次由樓上開始行  

![](/images/yangon4z15.jpg)

個市場係殖民時期1926年嘅建築  
建築同地下啲圓石鋪仲保存得好好  

![](/images/yangon4z16.jpg)

行過聞到好香咖啡味嘅 **Coffee Melody**  
忍唔住要飲返杯同買豆走（Organic啡嚟㗎）  

![](/images/yangon4z17.jpg)

間嘢隔離仲有留言板  
HongKongers出沒注意  
成日都將留言板呀神社啲絵馬變晒連儂牆寫滿世界每一個角落咁  

![](/images/yangon4z18.jpg)

飲完再响市場轉圈轉圈哈姆共你  

![](/images/yangon4z19.jpg)

當地入廟係要除晒鞋同襪嘅  
因此當地人嘅鞋主要都係拖鞋  

![](/images/yangon4z20.jpg)

**National Musical Instrument**  
前兩日响市場經過呢間嘢已經對呢個緬甸豎琴**စောင်းကောက်** (Saung-gauk)好有興趣  
今日係特登返嚟買嘅  

![](/images/yangon4z21.jpg)

shopping day之先去New Bogyoke Market買幾盒口罩  
再上返Junction City個超市買買買嘢食手信 (都係嘢食) blablabla  

![](/images/yangon4z22.jpg)

無膠袋日之pack好幾！箱！後又到咗食晏嘅時候 @**YKKO**  

![](/images/yangon4z23.jpg)

**Seafood Kyay-Oh Sichet**  
咩都有好豐富喔！  

![](/images/yangon4z24.jpg)

**Prawn Kyay-Oh**  
鍾意食蝦所以會嗌全蝦呀  
啲蝦頭大大又多膏，蝦肉新鮮彈牙到爆  
幼身米粉好吸湯真係好好味呢～  

![](/images/yangon4z25.jpg)

**Minty Pear**  
清新嘅薄荷 x 爽甜嘅梨，正！  

![](/images/yangon4z26.jpg)

**Sparkling Cucumber**  
絕對顛覆咗五青嘅嘢造成汁都會好惡啃嘅印象  
呢杯有氣青瓜汁好飲又過癮，極推薦（心）  

![](/images/yangon4z27.jpg)

**Assort Combo Set D**  
嚟度嘩嘩聲好開心嘅串燒拼盤  
一般牛雞豬雞翼已經燒得好好食  
仲有青椒秋葵雞屎忽都咪話唔驚喜  

![](/images/yangon4z28.jpg)

**V Traditional Massage & Spa Lounge**  
買完嘢又食飽嘢就搭的士返酒店掉低晒啲戰利品  
再响酒店裡面做massage  
今次就揀推油oil massage  
嗱... 不過呢家嘢真係要睇技師  
女生服務女生嘅冇問題  
女生服務男生就有少少心術不正  
但係不得要領之後竟然「不愛我就拉倒」  
喂！未夠鐘喎呃鐘呀小姐你（怒）  

![](/images/yangon4z29.jpg)

**1920 Industrial Restaurant**  
按完摩未夠鐘去搭酒店架免費車  
就上一上酒店頂層間餐廳hea吓  

![](/images/yangon4z30.jpg)

同埋嘆返杯Myanmar Draught（重點）  

![](/images/yangon4z31.jpg)

等到夠鐘又搭酒店免費車出蘇雷塔again & again  

![](/images/yangon4z32.jpg)

間法院堅係靚  

![](/images/yangon4z33.jpg)

又行一行超市買少少嘢  
無膠袋日，超市提供報紙袋  

![](/images/yangon4z34.jpg)

日落ed，最後一影嘅蘇雷塔喇  

![](/images/yangon4z35.jpg)

呢個trip嘅最後晚餐 @**The Pansodan**  

![](/images/yangon4z36.jpg)

呢間嘅cocktail樣樣都好吸引咁，左起：  
咖啡味濃又唔會好似一般coffee liqueur咁甜嘅**Café de Yangon**  
汽泡強勁飲落自然心情愉快嘅**Yangon 75**  
壓上招牌，熱情卻甜美嘅**The Pansodan Crush**  
同埋都係隊牌匾出嚟，萬種東南亞風情一次畀晒你嘅**The Pansodan**  

![](/images/yangon4z37.jpg)

成枱嘢食～  
Keema Palata, Burmese Pate, Stuffed Green Chilies, Coconut Fish Curry Set, Classic Tea Leaf Salad  
仲有無諗住嗌但店員極力推介嘅Grilled Chili Chicken  
呢隻雞非常好味！！！店員推薦嘅時候係話個個食過都話好食  
佢無吹水呀真係好好食呀呀呀    
係啦，其他嘢都好高水準  
個發酵茶葉做成湯品簡直係發現新大陸咁！  

![](/images/yangon4z38.jpg)

因為好多時間剩可以慢慢坐  
so，又**Myanmar Beer**咗兩三round  
（返香港冇得咁易見到佢喇嘛）  

![](/images/yangon4z39.jpg)

**Kauk Mont**  
紅豆 x 椰絲嘅crepe  
再再再一次證明好料同廚師用心嘅話  
幾簡單嘅嘢都會整得好好食  

![](/images/yangon4z40.jpg)

**Golden Ginger**  
嘆茶時間，有久久不散嘅薑香but唔覺辣  

![](/images/yangon4z41.jpg)

**Mandalay Ice Tea**  
雖然係唔捨得Myanmar Beer  
然而呢度嘅cocktail更難飲得返  

![](/images/yangon4z42.jpg)

**Love at First Try**  
我嘅最後一杯cocktail  
用最情深 (huh?) 嘅語氣同店員點呢杯  
相逢恨晚嘅味道，飲完又開返個胃哈哈哈  

![](/images/yangon4z43.jpg)

**Mont Kyaw Si**  
好得意嘅糖水粒粒迷你湯圓  
配椰絲同細粒蕃薯夠晒新奇啊  

![](/images/yangon4z44.jpg)

**Mont Let Kauk Kyaw**  
點糖漿嘅炸硬脆冬甩  
係一個搣碎咗嘅甜美大句號  

![](/images/yangon4z45.jpg)

行返酒店拎行李喇（淚）  

![](/images/yangon4z46.jpg)

一來都幾夜二來行李多的士太細架  
都係畀多少少揀既寬敞服務又親切嘅酒店接送啦  

![](/images/yangon4z47.jpg)

機場 (RGN)  

![](/images/yangon4z48.jpg)

好似商場咁好行  
仲免稅㖭不過啲嘢當然markup晒  

![](/images/yangon4z49.jpg)

係喇知喇買嘢丫嘛  
洗晒錢喇返香港年初五咁樣啦（口罩ready啦）  
  
{{<yangon>}}
