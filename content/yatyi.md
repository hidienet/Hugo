---
title: '[粵] 一意點心燉湯專門店'
date: 2022-09-06T10:00:00.000+08:00
draft: false
images: ["/images/yatyi.jpg"]
tags : [flavor - 行膳積腹, satisfaction - 黃店懲罰日]
---

勁鐘意飲湯，知道附近就有燉湯飲就拉佢落去同我食消夜...  

![](/images/yatyi1.jpg)

**一意點心燉湯專門店**  
杯任飲嘅茶唔係一般普洱壽眉  
係呢壺滿滿紅棗杞子龍眼肉嘅茶飲  
料太多所以味道香甜呢～    

![](/images/yatyi.jpg)

**淮山杞子花膠螺片燉雞**  
呢度嘅通常款燉湯有十款再加幾款手寫嘅  
因為都夜喇就問聲仲有咩揀  
然後揀咗滋陰養顏嘅呢款  
足料而冇味精所以個味出卻唔太濃郁  
似屋企燉嗰種多過似酒樓款式    

![](/images/yatyi2.jpg)

**蝦餃**  
間嘢叫點心燉湯嘛  
咁嗌籠點心食都好正常  
仲有蝦餃喎come on baby  
嗯... 個皮厚咗啲個餡滿滿蝦都彈牙嘅  

![](/images/yatyi3.jpg)

**臘腸蒸雞飯**  
嘿嘿，就咁食點心燉湯唔夠飽嘛  
（兩個人食㗎喎）  
嚟多兜砂鍋飯先啦  
唔會好似一般煲仔飯咁油膩  
因此無燶燶嘅飯焦响底  
都係似屋企款嘅菜式  
  
有心做嘅貨色，係自己鍾意出街食濃味嘢啫（哈）  
