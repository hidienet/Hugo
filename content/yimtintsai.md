---
title: '[小島怡情] 鹽田仔 | 鹽田梓'
date: 2020-04-04T16:27:00.001+08:00
draft: false
aliases: [ "/2020/04/blog-post_4.html" ]
tags : [flavor - 行膳積腹, flavor - 飲！, lifestyle - 港女港旅, flavor - 螞蟻族]
---

懶人hea島，去鹽田仔就最好  

![](/images/yimtintsai1.jpg)

响西貢碼頭搭街渡，好方便㗎  

![](/images/yimtintsai2.jpg)

有就咁買飛同加埋參觀鹽田+文物室揀  
反正去得睇鹽田梗係join埋tour啦  
驗明正身，唔好搣甩張貼紙就OK喇  

![](/images/yimtintsai3.jpg)

買飛仲連埋張map同簡介  
比用Google Map更詳細  

![](/images/yimtintsai4.jpg)

十幾分鐘船程，吹吓海風好快就到  

![](/images/yimtintsai5.jpg)

入村喇～  

![](/images/yimtintsai6.jpg)

厚雲唔太曬都算唔錯  

![](/images/yimtintsai7.jpg)

唔搭船可以自己爬艇  
不過如果已經咁夠運動量嘅話  
仲有冇氣力再响度輕鬆行山  
然後再爬返隻艇返去呢？  

![](/images/yimtintsai8.jpg)

海邊地方當然會曬鹹魚  

![](/images/yimtintsai9.jpg)

**鹽田繪 - 樟樹 Camphor Tree**  
鹽田仔係客家 x 天主教嘅村落  
係香港絕少見到「冇天后廟得教堂」嘅島嶼  
而天主教其中一樣特色就係彩繪玻璃窗  
呢度都有，仲係客家風情話嗰種  

![](/images/yimtintsai10.jpg)

**鹽田**，晏啲先落嚟睇你  

![](/images/yimtintsai11.jpg)

食柴火土窯雞嘅餐廳冇開呀  
得返貓貓响枱面瞓覺  

![](/images/yimtintsai12.jpg)

荒廢加上山竹嘅蹂躪  
建築物都呈現住頹廢嘅感覺  

![](/images/yimtintsai13.jpg)

成個島得村上唯二居民間屋有人氣㗎咋  

![](/images/yimtintsai14.jpg)

**澄波學校**  
建於1846年，辦學至1997年  
（有貼紙就可以直接入去參觀）  

![](/images/yimtintsai15.jpg)

其中一個校舍改建為鹽田梓村文物陳列室  

![](/images/yimtintsai16.jpg)

展品分為農業、工業、日常生活同課室四個部分  

![](/images/yimtintsai17.jpg)

話新唔新話舊又講唔上好舊咁啦  

![](/images/yimtintsai18.jpg)

**鹽田梓聖若瑟小堂 | St. Joseph's Chapel**  
响澄波學校隔離，係鹽田梓嘅地標  

![](/images/yimtintsai19.jpg)

由奧地利聖言會會士聖福若瑟 (St. Josef Freinademetz)嚟傳教嗰陣興建  
1840年祝聖，再响1948年、1962年同2004年進行過修復工程  

![](/images/yimtintsai20.jpg)

响2005/6年獲聯合國教科文組織（亞太地區）文化遺產保護獎  
而古物古蹟辦事處都將佢評為三級歷史建築  

![](/images/yimtintsai21.jpg)

天主教堂一定有嘅鐘  
不過眼看手勿動唔好手多多去敲響佢喎！  

![](/images/yimtintsai22.jpg)

**玫瑰窗**  
耶穌同神父搭晒膊頭好似元朗的popo同白衫人咁好friend咁喎  

![](/images/yimtintsai23.jpg)

响教堂有副紅色嘅對聯你見過未？  
我見過，我真係見過！  
頂頭寫住「大主保聖若瑟為我等祈」  
上聯「鹽光光照主愛滿桑梓」  
下聯「田頌頌恩聖寵教友村」  
唓～ 唔押韻嘅...  

![](/images/yimtintsai24.jpg)

好簡約既彩色玻璃  

![](/images/yimtintsai25.jpg)

**鄉誼茶座 Leisure Kiosk**  
冇得食雞就食吓客家茶粿啦  
有六種口味揀喎...  

![](/images/yimtintsai26.jpg)

...當然係揀晒六種啦！  
六隻味為班蘭、眉豆、雞屎藤、蕃薯、南瓜、艾草  

![](/images/yimtintsai27.jpg)

個皮厚厚都幾夠韌  
餡料滿滿咁，花生唔會太碎好好咬  
味道唔會太甜，鹹嘅甜嘅都唔錯

![](/images/yimtintsai28.jpg)

望住個綠悠悠嘅景慢慢嘆吓先  

![](/images/yimtintsai29.jpg)

**百年老樟樹**  
响客家人嘅習俗中，如果生咗個女  
阿爸阿媽就會種棵樟樹  
等佢大個咗就劈樹整個樟木櫃嚟做嫁妝  
呢棵樟樹就係嗰陣種落嘅  
冇劈落嚟唔知係咪條女嫁唔出啦  
  
又話說當年日本侵華嗰陣  
啲日話軍要斬咗棵樹，咁當時嘅村長為咗保護棵樟樹  
就同日軍講要斬咗棵樟樹就斬咗佢先啦！  
結果，棵樹到依家仲响度而村長嘛...（唔知喎）  

![](/images/yimtintsai30.jpg)

向上山方向進發  

![](/images/yimtintsai31.jpg)

**鹽田繪 - 葬禮 Funeral Ceremony**  
又見到彩繪玻璃  

![](/images/yimtintsai32.jpg)

**陳志明副主教祖屋**  

![](/images/yimtintsai33.jpg)

裡面個石像唔係陳志明  
係聖若瑟神父嚟嘅  

![](/images/yimtintsai34.jpg)

天主教人家屋企有十字架is a MUST啦  

![](/images/yimtintsai35.jpg)

唔好問睇聖經會幾有趣...  

![](/images/yimtintsai36.jpg)

吽到野生菇都咁大朵喇（誤）  

![](/images/yimtintsai37.jpg)

**鹽田繪 - 主保瞻禮 Feast of St.Joseph**  
响祖屋入面嘅窗  

![](/images/yimtintsai38.jpg)

繼續向山上方向  

![](/images/yimtintsai39.jpg)

**活泉井**  
直到1960年前，全島居民都剩係靠呢口活泉井嚟飲水  

![](/images/yimtintsai40.jpg)

而呢口井亦係香港最後一個供水井  

![](/images/yimtintsai41.jpg)

行呀行  

![](/images/yimtintsai42.jpg)

上山中  

![](/images/yimtintsai43.jpg)

**圓頂涼亭**  

![](/images/yimtintsai44.jpg)

穿過無敵山墳景  
就上到高地嘅呢個圓頂涼亭  
望住滘西洲對開海面  

![](/images/yimtintsai45.jpg)

周圍的植物都快高長大咁  
其實都擋咗唔少景  

![](/images/yimtintsai46.jpg)

沿住山路又再行  

![](/images/yimtintsai47.jpg)

**方頂涼亭**  

![](/images/yimtintsai48.jpg)

唔同角度嘅滘西洲、鹽田仔避風塘嘅景  

![](/images/yimtintsai49.jpg)

呢個山頭路短唔高好易行  
就咁兜一個圈唔會辛苦  

![](/images/yimtintsai50.jpg)

望返鹽田梓村  

![](/images/yimtintsai51.jpg)

上完高地就向下行  
  
![](/images/yimtintsai52.jpg)

啲草叢堅茂盛  
記住要好好防蚊喎  

![](/images/yimtintsai53.jpg)

連接滘西洲嘅**玉帶橋**  

![](/images/yimtintsai54.jpg)

水面平靜  

![](/images/yimtintsai55.jpg)

呢度冇遮冇擋，好彩唔曬啫...  

![](/images/yimtintsai56.jpg)

對闖入高爾夫球場呢啲行徑冇興趣  
回程返鹽田仔嗰邊先  

![](/images/yimtintsai57.jpg)

上返少少山  

![](/images/yimtintsai58.jpg)

**紅樹林**  

![](/images/yimtintsai59.jpg)

有彈塗魚朝潮蟹嗰啲㗎  

![](/images/yimtintsai60.jpg)

只係影到朝潮蟹咋  
啲彈塗魚彈彈彈得好快影唔切睇過哈哈哈就算  
不過之後見到一大堆密集式嘅蟹仔走來走去  
個場景有啲恐怖睇到起雞皮呢...  

![](/images/yimtintsai61.jpg)

咁就兜完一圈，返去鹽田嗰邊喇  

![](/images/yimtintsai62.jpg)

等睇鹽田導賞，職員先將塊地放水（入）  

![](/images/yimtintsai63.jpg)

鹽田仔嘅鹽冇得買嚟食  
要買可以買呢啲嚟觀賞用  

![](/images/yimtintsai64.jpg)

未開場，坐低等陣  

![](/images/yimtintsai65.jpg)

放好水，導賞團都開始  
先講解點引海水入嚟  

![](/images/yimtintsai66.jpg)

再由一個「田」放水去另一個「田」  

![](/images/yimtintsai67.jpg)

見啲水又一邊湧去另一邊  
流流吓咁都幾治癒  

![](/images/yimtintsai68.jpg)

天然生曬呢家嘢每個工序日日都可以做  
好似今日唔係大太陽就唔可以放過濾幾輪嘅濃海水繼續曬  

![](/images/yimtintsai69.jpg)

以前嘅鹽田好大，而家得返示範作  
然而仲有得睇返曾經嘅生活都係個幾好嘅體驗  

![](/images/yimtintsai70.jpg)

曬到最後開始見到啲嘢  

![](/images/yimtintsai71.jpg)

微微嘅結晶品  

![](/images/yimtintsai72.jpg)

鹽，都有分唔同層次  

![](/images/yimtintsai73.jpg)

made in Hong Kong嘅鹽啊！  
試食ed，鹹中帶微微嘅甜味after taste  

![](/images/yimtintsai74.jpg)

一大罌鹽，人手做全部都係心血結晶呢  

![](/images/yimtintsai75.jpg)

完咗tour，望住村長間屋入返村  

![](/images/yimtintsai76.jpg)

**小島大廚 | Chef de Yim Tin**  

![](/images/yimtintsai77.jpg)

食tea  

![](/images/yimtintsai78.jpg)

村上唯二居民夫婦開設嘅餐廳  

![](/images/yimtintsai79.jpg)

**辣沙甸魚法式多士**  

![](/images/yimtintsai80.jpg)

辣魚罐頭即叫即開全部擺晒上去夠豪氣  
味道夠哂辣蘿蔔同烘好熱辣辣嘅多士都非常脆  

![](/images/yimtintsai81.jpg)

**茄蛋治**  

![](/images/yimtintsai82.jpg)

先講啲沙律菜，啲菜係來自自家農田  
除咗有機仲係即摘即製，梗係特別新鮮！  

![](/images/yimtintsai83.jpg)

個蛋治簡單又好味  
用靚材料動人心整係唔同啲嘅  

![](/images/yimtintsai84.jpg)

等到原本坐外面向海位嘅客人埋單  
就從鋪頭裡面走出嚟嘆吓海風  

![](/images/yimtintsai85.jpg)

反正未有回程船唔趕時間  
慢慢坐睇吓山山水水咁咪幾好  

![](/images/yimtintsai86.jpg)

**Corona Extra**  
冇virus嘅墨西哥啤酒  
個特色係配埋青檸一齊飲（心）  

![](/images/yimtintsai87.jpg)

餐廳响碼頭隔離  
見到船先施施然行過去都未遲  

![](/images/yimtintsai88.jpg)

等夠鐘就上船走人返西貢碼頭  
chill足幾粒鐘都咪話唔爽！
