---
title: '1a space - 鴛鴦雅座 | Yuan Yang : City at the Mixed of Time'
date: 2018-03-31T17:53:00.000+08:00
draft: false
aliases: [ "/2018/03/1a-space-yuan-yang-city-at-mixed-of-time.html" ]
tags : [amusement - exhibition]
---

無人話過睇展覽一定要向固定地方嘅...  
咖啡 x 奶茶 = 鴛鴦  
同雅座嘅座位，都係香港獨特文化之一  
  
（以下含劇透…）  

![](/images/yuanyang.jpg)

而呢次嘅藝術遊就窺探一下舊香港  
先講張場刊，噴咗[廣生堂花露水](https://hidie.net/twogirlswater/)㗎喎  

![](/images/yuanyang1.jpg)

然後，派咗兩粒嘉應子（嘻）  

![](/images/yuanyang2.jpg)

開車出發喇～～～  

![](/images/yuanyang3.jpg)

第一站：浸會大學視覺藝術院**啟德校園**  

![](/images/yuanyang4.jpg)

即係前英國皇家空軍軍官俱樂部  
後成為香港警察偵輯訓練學校  

![](/images/yuanyang5.jpg)

（左）**《游離浪蕩四圍走盂蘭神功講故戲棚》－ 劉學成**  
（右）**《藝小販 2》－ 凌中雲**  
由戲棚講解歷史故事  
小販就一路碌碌碌啲畫面  

![](/images/yuanyang6.jpg)

流動戲棚嘅好處係  
可以去第二度繼續講故  

![](/images/yuanyang7.jpg)

去埋防空洞之後去下一站喇（上車）  

![](/images/yuanyang8.jpg)

除咗聞：花露水；食：嘉應子  

嚟度第二站：**九龍城寨**  
仲會一路行一路有得偷聽呢度嘅故事  

![](/images/yuanyang9.jpg)

**《九龍城車伕》－ 張景威**  
跟住車伕行...  

![](/images/yuanyang10.jpg)

圍住城牆邊行邊聽  

![](/images/yuanyang11.jpg)

唔好只係低頭聽呀  
佢嘅附近仲有演員响度做「佈景板」㗎  

![](/images/yuanyang12.jpg)

呀～ 因為公園裡面唔開得車  
所以係呢個「藍染人」帶路嘅  

![](/images/yuanyang13.jpg)

第三站：**海心公園**  
好少見㗎，粉紅色嘅亭  

![](/images/yuanyang14.jpg)

個流動戲棚同藝小販又出現嚟講故喇  
（因為戶外講，啲街坊都聚埋一齊聽）  

![](/images/yuanyang15.jpg)

最後一站：**牛棚**  

![](/images/yuanyang16.jpg)

就係去1a space喇！  
同輕輕講吓牛棚歷史  
  
  
好過癮嘅一個藝術遊  
從唔同角度將歷史建築同故事呈現  
就係咁令我過咗個美好嘅晏晝...
