---
title: '[pancake] 雪ノ下'
date: 2019-07-21T14:55:00.000+08:00
draft: false
aliases: [ "/2019/07/pancake.html" ]
tags : [flavor - 飲！, flavor - 螞蟻族]
---

落銅鑼灣搵大阪嘢  

![](/images/yukinoshita.jpg)

**蜂蜜とバター 厚焼きパンケーキ | 橘子蜂蜜班戟**  
唔係平時食陣風嗰種輕飄飄班戟  

![](/images/yukinoshita1.jpg)

佢係似舊式餅店嗰啲雞蛋糕鬆糕咁  
蛋味濃郁成舊嘢又夠香甜  
加埋隻發酵牛油同橙味蜜糖就啱啱好  
  
話說做得好，材料都好重要  
有來自廣島嘅雞蛋  
愛媛縣小池養蜂園嘅蜜柑蜂蜜  
宮崎縣高千穗發酵牛油  
就係每樣都用心咪整到啲嘢好食囉  

![](/images/yukinoshita2.jpg)

**Uji Matcha Milk**  
因為pancake製作需時（大概15－20分鐘啦）  
咁咪飲杯嘢坐低慢慢等  
宇治抹茶加埋濃滑霧島牛奶  
完全冇唔香嘅道理  
不過係唔記得嗌走糖  
之後食埋pancake就變得甜咗少少  

![](/images/yukinoshita3.jpg)

**土佐黃金生姜氷 | 高知縣黃金の里生薑 かき氷**  
諗緊食佢定係沖繩黑糖黃豆粉冰之間佢贏咗  
薑味極濃，夠晒辣超好味  
冰粉粉碎碎咁，入口即溶凍到震  
個口好凍但喉嚨灼熱好過癮（心）  

![](/images/yukinoshita4.jpg)

食食吓覺得個味唔同咗又好綿滑咁  
院內水冰嘅內圍係牛奶冰  
霧島山麓嘅水同埋霧島牛奶  
外清內香太完美  
  
  
食完叉足電，行！街！去！！！
