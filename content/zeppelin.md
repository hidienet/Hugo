---
title: '[包] Zeppelin Hot Dog | 齊柏林熱狗店'
date: 2020-08-13T18:30:00.000+08:00
draft: false
images: ["/images/zeppelin.jpg"]
tags : [flavor - 行膳積腹, enthusiasm - 黃色經濟圈]
---

繼續禁晚市堂食喎  
咪賣外賣返屋企食囉...  

![](/images/zeppelin.jpg)

**Zeppelin Hot Dog | 齊柏林熱狗店**  
反正間嘢都係做外賣㗎啦～

![](/images/zeppelin1.jpg)

**Chili Dog With Cheese | 火炙芝士辣肉醬熱狗**  
紅腸（係匈牙利腸not燒味舖嗰啲啦）配辣辣地嘅肉醬  
上面仲有燒過嘅芝士，勁香口！  

![](/images/zeppelin2.jpg)

**Original Dog | 士林原味熱狗**  
都係紅腸，面頭係經典嘅茄汁芥辣同酸瓜醬  
穩陣嘅美味～

![](/images/zeppelin3.jpg)

**Aussie Dog | 澳式風情熱狗**  
白腸（紐綸堡腸）配煙肉菠蘿千島醬同燒芝士  
唔係用呢個名嘅話就會似夏威夷薄餅熱狗版咁樣 XDDD  

![](/images/zeppelin4.jpg)

**German Pickled Cabbage Dog | 德國酸菜熱狗**  
啲酸菜好鬼好味啊啊啊！  
配白腸呀炒煙肉粒咁一啲都唔漏，好食呢～

![](/images/zeppelin5.jpg)

**Chicken Nuggets | 雞塊**  
相對熱狗，甩吉就薄身啲同味道冇熱狗咁香喇...

![](/images/zeppelin6.jpg)

**Onion Rings w/BBQ sauce | 洋蔥圈**  
硬脆身嘅圈圈  
洋蔥味都算幾香，唔錯喔！  

![](/images/zeppelin7.jpg)

**Fries With Cheese & Bacon | 芝士煙肉薯條**  
w/Ketchup & Thousand Island Dressing  
Mmm... 只可以話芝士帶返屋企係會黐到一大舊  
個味係好嘅，就算凍咗少少都仲好味  

![](/images/zeppelin8.jpg)

舖頭貼滿貓貓  
啲哥哥仔帶住口罩都feel到好靚仔  
年輕有活力仲要夠搞笑  
（用生命嚟揮手嗰嘢真係好正，哈哈～）  
