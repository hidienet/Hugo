---
title: '殭屍樂園 解壓塗繪本 (Zumbis Para Colorir)'
date: 2017-07-23T14:09:00.001+08:00
draft: false
aliases: [ "/2017/07/zumbis-para-colorir.html" ]
tags : [amusement - colour book]
---

星期日打八號風球  
即係冇嘢可以出街做  
嗱～ 唔係我宅呀係個天都唔想我出去㗎咋  
咁梗係搵啲可以陶冶性情嘅嘢做吓啦  
減壓嘅油顏色幾好吖！  

![](/images/zumbisparacolorir.jpg)

來自巴西嘅**Zumbis Para Colorir**（撒花）  
呢本係臺灣譯本：**殭屍樂園 解壓塗繪本**  
我就幫佢改個港式啲嘅名「**屍骨garden**」  
（包含中文同英文係咪最港式呢？）  

![](/images/zumbisparacolorir1.jpg)

呢套嘢仲有買12式嘅蠟筆附送  
不過有少少失望囉  
因為明明寫住「**血色噴濺蠟筆組**」  
都唔係全部12隻血嘅顏色嘅（唓）  
唔緊要啦，用呢啲污污糟糟嘅蠟筆  
可以溝成核核突突嘅色嘛（開心）  

![](/images/zumbisparacolorir2.jpg)

（目錄嚟㗎啫所以細細幅）  
裡面係咁嘅，啲畫真係好靚  
見到都好愈療係咪？  
  
慢慢油顏色真係好開心  
多謝好L-Fat特登買啲咁正嘅嘢俾我（嘻）
